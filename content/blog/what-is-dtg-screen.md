สกรีนเสื้อ DTG คือ กระบวนการผลิตเสื้อยืด ที่นำหมึก Pigment มาสกรีนลงบนเสื้อโดยตรง ด้วยเครื่องพิมพ์ผ้าโดยเฉพาะ จากนั้นนำมาอบสีให้แห้ง

**สกรีนเสื้อ DTG คืออะไร?**

การสกรีนเสื้อ DTG เป็นกระบวนการผลิตเสื้อยืด ที่ใช้หลักการนำ[หมึก Pigment](https://www.uprintershop.com/what_is_pigment_ink/) มาสกรีนลงบน T-shirt โดยตรง ด้วยเครื่องพิมพ์ผ้าโดยเฉพาะ หลักการการทำงาน นำเสื้อไปวางบนแท่นพิมพ์แล้วสั่งพิมพ์ จากนั้นนำมาอบสีให้แห้ง 

ลักษณะการพิมพ์เป็นระบบการพิมพ์ดิจิตอล คล้ายการพิมพ์สีบนกระดาษ การทำงานของเครื่องพิมพ์ ดิจิตอลทำให้เหมาะกับงานพิมพ์ที่มีรายละเอียด ให้สีสันคมชัด รายละเอียดสูงถึง 1200 dpi ต่างจาก[การสกรีนรูปแบบอื่น](/blog/how-many-types-of-screen-printed-shirt) โดยที่การสกรีนรูปแบบ Silk Screen ปกติ มีความคมชัดที่ 120 dpi

เทคโนโลยีการพิมพ์ DTG ได้รับการพัฒนาอย่างมาก ช่วยให้พิมพ์งานได้ซับซ้อนด้วยสีสันสวยงาม ผลิตได้รวดเร็วขึ้น และมีอิสระในการออกแบบ เครื่องพิมพ์ DTG มีตั้งแต่รุ่นเริ่มต้นไปจนถึงรุ่นอุตสาหกรรม

**กระบวนการสกรีนเสื้อ DTG**

สำหรับกระบวนการพิมพ์ผ้าด้วยเครื่องพิมพ์ดิจิตอลปัจจุบันมีทั้งที่ใช้ในโรงงาน อุตสาหกรรมและใช้พิมพ์เสื้อสำเร็จรูป ซึ่งการพิมพ์โดยด้วยเครื่องดิจิตอลจำเป็นต้องนำผ้าไปผ่าน Pre-Treat ก่อนเพื่อเพิ่มประสิทธิภาพในการพิมพ์ และต้องมีการอบเคลือบสีหลังจากการพิมพ์ finishing เพื่อให้หมึกพิมพ์ติดทนบนเนื้อผ้า ไม่มีขั้นต่ำ ตัวเดียวก็ทำได้

โดยมีขั้นตอนการเตรียมการพิมพ์ดังนี้

1. **การเตรียมไฟล์งานดิจิตอล**  เครื่องพิมพ์ DTG ใช้หมึกพิมพ์ตามรูปแบบไฟล์ดิจิทัล ซอฟต์แวร์พิมพ์ลงบนเสื้อผ้าโดยตรงทำงานได้ดีที่สุดกับรูปแบบเช่น PSD และ PNG ที่รองรับพื้นหลังโปร่งใส แต่ยังยอมรับรูปแบบไฟล์กราฟิกทั่วไปอื่นๆ เช่น JPG และ TFF อีกด้วย

2. **การเตรียมเสื้อยืด** หมึกชนิดต่างๆ ที่เครื่องพิมพ์ DTG ใช้จะทำงานได้ดีที่สุดกับเส้นใยธรรมชาติ เช่น ผ้าฝ้าย ไม้ไผ่ และป่าน การเตรียมพิมพ์จะใช้สารละลาย เพื่อป้องกันไม่ให้หมึกสีขาวซึมเข้าไปในเสื้อและทำให้สีซีดจาง ขณะเดียวกันก็ป้องกันไม่ให้หมึกเลอะหรือผสมกับหมึกสีด้วย

3. **การพิมพ์ลงบนเสื้อยืด** หลังจากการเตรียมการเบื้องต้นแล้ว เสื้อยืดจะพร้อมสำหรับการพิมพ์ DTG โดยวางเสื้อยืดบนแท่นพิมพ์ที่แบนราบ เรียกว่า แท่นพิมพ์ แท่นพิมพ์จะยึดเสื้อยืดให้อยู่ในตำแหน่งเพื่อให้เสื้อยืดแบนราบและอยู่ในแนวที่ถูกต้องสำหรับการลงหมึก สามารถจัดวางเสื้อยืดให้ตรงกับแท่นพิมพ์ได้โดยจัดแนวคอเสื้อ ตะเข็บไหล่ หรือตะเข็บด้านข้างบนเสื้อที่มีแท่นพิมพ์ เมื่อจัดวางเสื้อยืดบนแท่นพิมพ์เรียบร้อยแล้ว ก็สามารถพิมพ์ได้โดยป้อนแท่นพิมพ์เข้าไปในเครื่องพิมพ์

4. **การอบหมึก** หลังจากพิมพ์เสื้อยืดแล้ว หมึกจะต้องแห้งเพื่อให้ติดบนเสื้อผ้าได้อย่างเหมาะสมและเพื่อให้คงทนยาวนานขึ้นด้วยการซักซ้ำหลายครั้ง การอบอาจใช้เครื่องรีดร้อนหรือเครื่องเป่าลมร้อน

**ข้อดีของการสกรีนเสื้อด้วยเทคโนโลยี DTG**

1. เหมาะกับงานภาพเสมือนจริงที่สุด เป็นกระบวนการสกรีนเสื้อที่สกรีนภาพออกมาได้ดีที่สุดแล้วในปัจจุบันนี้
2. สามารถสกรีนงานที่จำนวนน้อยได้ ไม่ต้องมีบล็อคพิมพ์
3. เหมาะกับเสื้อยืดผ้าคอตตอน 100% เท่านั้น เนื่ืองจากการพิมพ์ หมึกจะซึมเข้าไปในเนื้อผ้า
4. สามารถพิมพ์ลงผ้าสีเข้มได้
5. งานพิมพ์ไม่จำกัดจำนวนสี

**ข้อเสียของการสกรีนเสื้อด้วยเทคโนโลยี DTG**

1. หากงานมีจำนวนมาก จะใช้ต้นทุนสูงกว่างานสกรีนแบบซิลค์สกรีน
2.เครื่องพิมพ์มีราคาแพงมาก และต้องการการบำรุงรักษา ต้นทุนหมึกสูง
3. สกรีนลงบนผ้าที่มีส่วนผสมของเส้นใยสังเคราะห์ (Polyester) ไม่ได้ 
4. ขนาดงานพิมพ์จำกัด คือพิมพ์ได้ไม่เกินขนาด 50 cm x 50 cm.
5. ผู้ทำงานพิมพ์ต้องมีทักษะในการพิมพ์ผ้าด้วยเทคโนโลยี DTG หากเชี่ยวชาญ อาจทำให้งานพิมพ์ออกมาไม่ดี

![image](/blog/what-is-dtg-screen-1.png)

**เปรียบเทียบ สกีน DTG vs. การสกรีนแบบอื่น**

1. เปรียบเทียบกับการพิมพ์ซิลค์สกรีน การพิมพ์ซิลค์สกรีนเป็นเทคนิคคลาสสิกในการปาดหมึกไปยังเสื้อผ้า DTG เป็นเทคนิคใหม่ล่าสุดในการพ่นหมึกลงบนเสื้อผ้า เป็นวิธีการพิมพ์ที่เร็วและง่ายที่สุด โดยเฉพาะการออกแบบที่มีหลายสี

2. เปรียบเทียบกับการพิมพ์ DFT (Digital film Transfer) DFT เป็นการพิมพ์ภาพลงบนแผ่นฟิล์ม แล้วจึงนำมารีดด้วยความร้อนลงบนเนื้อผ้า การสกรีนประเภท DFT สามารถใช้ได้กับผ้าหลายชนิด ในขณะที่ DTG เหมาะกับผ้าคอตตอนเท่านั้น

**สกรีนเสื้อ DTG เหมาะกับการใช้งานเสื้อแบบไหน?**

การสกรีนเสื้อแบบ DTG เหมาะสำหรับงานที่พิมพ์/สกรีนเสื้อที่ใช้สีเยอะ เช่น งานสกรีนพ์เสื้อภาพเหมือน, เสื้อกราฟฟิค ,เสื้อภาพการ์ตูน, เสื้อคู่รัก

โดยหมึกจะเกาะติดกับเสื้อผ้าที่ผลิตจากผ้าคอตตอนเท่านั้น เสื้อที่มีส่วนผสมของคอตตอนมาก ก็จะยิ่งเกาะติดได้ดี ภาพที่ออกมาก็จะสวยงาม

**วิธีดูแลเสื้อสกรีน DTG**

การดูแลเสื้อสกรีน DTG ให้ลายเสื้อสกรีนให้อยู่นาน ต้องให้ความสำคัญการซักอย่างละเอียด เนื่องจากหากซักไม่ดี ลายสกรีนจะซืด และเป็นรอยแตกได้ โดยมีวิธีในการดูแลรักษาดังนี้

1. กลับด้านเสื้อก่อนซัก ให้ลายสกรีนอยู่ด้านใน ทำให้ไม่ลายไม่เสียดสีกับเครื่องซักผ้า หรือเสื้อผ้าตัวอื่น 
2. ใส่ถุงซักผ้า ช่วยลดแรงดึงในระหว่างการซัก นอกจากถนอมลายสกรีนแล้ว ยังช่วนถนอมเนื้อผ้าอีกด้วย
3. ไม่ซักกับน้ำร้อน เนื่องจากจะทำให้หมึกลอกออกจากเสื้อ และทำให้ลายสกรีนเสื่อมเร็วขึ้น
4. ไม่ตากเสื้อกลางแดดจัด เพราะจะทำให้ลายสกรีนซืดลงอย่างรวดเร็ว ควรตากเสื้อในที่ที่มีอากาศถ่ายเท และกลับลายสกรีนไว้ด้านใน 
5. รีดเสื้อจากด้านในด้วยไฟอ่อน ห้ามรีดเสื้อในด้านที่มีลายสกรีน และรีดด้วยไฟอ่อน

![image](/blog/what-is-dtg-screen-2.png)