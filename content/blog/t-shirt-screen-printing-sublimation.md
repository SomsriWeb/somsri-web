---
title: สกรีนเสื้อแบบซับลิเมชัน (Sublimation) คืออะไร การพิมพ์งานแบบนี้เหมาะกับงานแบบใด?
image: /blog/t-shirt-screen-printing-sublimation-header.png
---

## ซับลิเมชั่น (Sublimation) คืออะไร

สกรีนเสื้อแบบซับลิเมชัน (Sublimation) เป็นวิธีการพิมพ์สิ่งทอชนิดหนึ่ง โดยพิมพ์ลงบนกระดาษชนิดพิเศษด้วยหมึกพิมพ์ Sublimation จากนั้นจึงนำกระดาษชนิดพิเศษที่ถูกพิมพ์แบบลงไปแล้ว Transfer ลงเนื้อผ้าโดยใช้ความร้อนและแรงดันร่วมกัน เป็นวิธีที่ทำให้หมึกติดกับเนื้อผ้าได้ดี

## ข้อดีสำหรับงาน ซับลิเมชัน Sublimation

- งานพิมพ์ชนิดนี้ ทำให้ได้สีที่คงทน เนื่องจากสีจะถูดรีดเข้าไปอยู่ในใยผ้า จะได้ผิวสัมผัสที่เรียบเนียนเหมือนเป็นเนื้อเดียวกับตัวผ้า 
- สามารถพิมพ์ได้ไม่จำกัดสี ไม่มีข้อจำกัดของงานกราฟฟิค ราคาคิดตามขนาดงานพิมพ์ 
- สำหรับงาน Sublimation สามารถทำได้กับวัสดุหลากหลายประเภท ไม่ได้จำกัดอยู่แค่เสื้อผ้า หนัง หรือ PVC เท่านั้น สำหรับงาน Sublimation ยังสามารถพิมพ์ลงได้แม้กระทั่ง แก้ว เคสโทรศัพท์ กระเป๋า หมวก อะคิลิค และ อื่นๆ

## ข้อเสียสำหรับงาน Sublimation

- ไม่สามารถพิมพ์ลงบนผ้าคอตตอน 100% ได้ พิมพ์ได้บนผ้าโพลีเอสเตอร์เท่านั้น 
- อาจมีราคาค่อนข้างสูงเมื่อเทียบกับการพิมพ์ในระบบอื่น เนื่องจากมีกระบวนการพิมพ์หลายขั้นตอน ซึ่งในแต่ละกระบวนการสามารถเกิดการผิดพลาดได้ ทำให้ต้องมีผู้ชำนาญในการทำงานโดยเฉพาะอีกด้วย 
- พิมพ์ได้บนเฉพาะผ้าสีอ่อนเท่านั้น

![สกรีนเสื้อแบบซับลิเมชัน (Sublimation) งานพิมพ์ชนิดนี้ ทำให้ได้สีที่คงทน เนื่องจากสีจะถูดรีดเข้าไปอยู่ในใยผ้า จะได้ผิวสัมผัสที่เรียบเนียนเหมือนเป็นเนื้อเดียวกับตัวผ้า](/blog/t-shirt-screen-printing-sublimation-1.jpg)

## ผ้าที่ใช้ในการพิมพ์งาน ซับลิเมชัน Sublimation

เทคนิคการพิมพ์แบบ Sublimation เหมาะกับ[ผ้าโพลีเอสเตอร์](https://pmkpolomaker.com/cotton-vs-polyester-similarities-and-differences/) 100% หรือผ้าที่มีส่วนผสมของโพลีเอสเตอร์เป็นส่วนใหญ่

## ชนิดผ้าที่แนะนำ สำหรับงานพิมพ์ Sublimation ได้แก่

- [ผ้าโพลีเอสเตอร์](/fabric-specification) (Polyester) พื้นผิวที่เรียบทำให้ผ้าโพลีเอสเตอร์เหมาะกับการพิมพ์ ซับลิเมชัน Sublimation ชุดกีฬา ชุดออกกำลังกาย เสื้อวิ่ง เสื้อทีม รวมทั้งปัจจุบันนิยมไปเป็นทำเป็นงานพิมพ์ของสื่อต่าง ๆ เช่น ป้าย หรือ แบคดรอป

- ผ้าไนลอน (Nylon) โครงสร้างโมเลกุลของผ้าไนลอนจะช่วยให้สีซึมผ่านได้ดีเยี่ยมในระหว่างการระเหิด เหมาะกับการทำ ชุดกีฬา ชุดว่ายน้ำ และชุดทีมต่าง ๆ 

- ผ้าชีฟองเนื้อทราย (Crystal Chiffon) เป็นผ้าซีทรู ที่มีส่วนผสมของโพลีเอสเตอร์ 100% มีพื้นผิวที่เรียบเนียนช่วยให้งานพิมพ์มีความคมชัดและมีรายละเอียดที่ชัดเจน นิยมนำมาทำเสื้อผ้าต่าง ๆ ของผู้หญิง เช่น ชุดเดรส เสื้อเชิ้ต  เสื้อคลุม ฮิญาบ เป็นต้น

- [ผ้าไลคร่า/สแปนเด็กซ์ (Lycra/Spandex)](https://www.winnaargarment.com/content/6378/ผ้าสแปนเด็กซ์) มีความยืดหยุ่นและคืนตัวได้ดี เหมาะกับการนำไปทำเป็นชุดว่ายน้ำ ชุดวิ่ง เลกกิ้ง และชุดกีฬาต่าง ๆ 

- [ผ้าไฮดร้า (Hydra)](https://www.bulliontex.com/บทความ/blogrp-แนะนำ%20Hydra%20ผ้าสะท้อนน้ำ%20ผ้ากันไรฝุ่น%20คุณภาพดี) เป็นผ้าที่มีส่วนผสมของโพลีเอสเตอร์ 100% นิยมทำเป็นเสื้อเสื้อผ้าสำหรับสายเหล่านักกีฬา เสื้อแจ็กเก็ต หมวกสำหรับกีฬาทางน้ำ และเสื้อกันลมแบบต่าง ๆ 

## การพิมพ์งานแบบนี้เหมาะกับงานแบบใด

งานพิมพ์ Sublimation เหมาะกับงานที่มีสีสันสดใส ต้องการความคมชัด บนผ้าที่มีสีอ่อน และไม่มีข้อจำกัดในเรื่องของจำนวนงานพิมพ์ โดยเหมาะกับประเภทงานพิมพ์ที่หลากหลายรูปแบบ 

**เสื้อผ้ากีฬา ไลฟ์สไตล์:** ชุดกีฬา ชุดว่ายน้ำ ชุดทีมต่าง ๆ ชุดว่ายน้ำ ชุดวิ่ง เลกกิ้ง หมวกสำหรับกีฬาทางน้ำ และเสื้อกันลมแบบต่าง ๆ 

**เสื้อผ้าแฟชั่นผู้หญิง:** ชุดเดรส เสื้อเชิ้ต  เสื้อคลุม ฮิญาบ 

**สินค้าพรีเมี่ยมต่าง ๆ:** แก้ว เคสโทรศัพท์ กระเป๋า หมวก อะคิลิค และ อื่นๆ

**สื่องานพิมพ์:** แบคดรอป ป้ายต่าง ๆ 

โดยสามารถเลือกเนื้อผ้าที่เหมาะสม ได้ตามความต้องการ หรือปรึกษาและผลิตกับโรงงานเสื้อที่มีประสบการณ์

[“สมศรีมีเสื้อ”](/) เราเป็นโรงงานผลิตเสื้อ สกรีนเสื้อ เสื้อบริษัท เสื้อโปโล เสื้อองค์กร งานออกแบบเสื้อทุกรูปแบบครบวงจร เราดูแลตั้งแต่ขั้นตอนการผลิต ออกแบบ สกรีนเสื้อและปักเสื้อ ลูกค้าที่สั่งผลิตเสื้อกับเราจึงมั่นใจได้ว่าสินค้าของคุณจะออกมาสวยงาม ถูกต้องตามแบบ ที่สำคัญโรงงานผลิตเสื้อผ้าของเรามีขั้นตอนการสั่งซื้อที่แสนสะดวกและรวดเร็ว “คุณภาพดี ในราคาที่คุ้มค่า ด้วยบริการที่ดีที่สุด ผลิตตรงจากโรงงานผู้เชี่ยวชาญตัวจริง”

![สกรีนเสื้อแบบซับลิเมชัน (Sublimation) สามารถพิมพ์ได้ไม่จำกัดสี ไม่มีข้อจำกัดของงานกราฟฟิค ราคาคิดตามขนาดงานพิมพ์](/blog/what-is-a-crop-top-who-is-it-suitable-for-1.jpg)

## ขั้นตอนการสกรีนเสื้อแบบซับลิเมชัน (Sublimation)

- กระบวนการทำงานจะเริ่มโดยการสั่งพิมพ์รูปลงไปยังบนกระดาษซับลิเมชั่น 
- จากนั้นนำกระดาษที่พิมพ์ไปวางทับลงบนผ้าแล้วรีดด้วยความร้อน 200  องศา โดยการกดทับเพื่อถ่ายเทตัวน้ำหมึกจากกระดาษลงบนเนื้อผ้า

[“สมศรีมีเสื้อ“](/)เรายินดีให้คำปรึกษา รวมทั้งแนะนำสินค้า เนื้อผ้า เทคนิคการตัดเย็บ หากท่านใดสนใจสกรีนเสื้อสวยๆ สามารถติดต่อเข้ามาที่ LINE : @somsritshirt  หรือ Facebook : somsritshirt  และติดต่อเร่งด่วนได้ทางเบอร์ 02 430 0678, 066 112 6521, 066 114 1399, 063 421 6521