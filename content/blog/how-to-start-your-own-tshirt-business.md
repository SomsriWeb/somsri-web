---
title: เริ่มต้น ทำแบรนด์เสื้อตัวเอง ต้องเตรียมตัวอย่างไรบ้าง รู้ก่อนทำธุรกิจเสื้อ ในปี 2025
image: /blog/how-to-start-your-own-tshirt-business-header.jpg
---

ทำแบรนด์เสื้อตัวเอง เป็นสิ่งที่หลายคนก็ให้ความสนใจ ที่จะมีแบรนด์เป็นของตัวเอง การจะเริ่มต้นนั้น ก็ไม่ได้ยาก และไม่ได้ง่าย แต่สิ่งแรกที่ต้องมีนั้น คือใจรัก เนื่องจากการทำแบรนด์เสื้อผ้านั้นมีเรื่องจุกจิกยิบย่อย ซึ่งหลากท่านอาจจะกล่าวได้ว่า จุกจิกพอกับการทำร้านอาหาร แค่ไม่มีการเน่าเสียเท่านั้น

การหาผู้ช่วยที่ดี อย่างโรงงานผลิตที่ดี มีมาตรฐานและมีประสบการณ์เป็นเรื่องสำคัญมาก ที่จะช่วยให้คำแนะนำได้ ซึ่งถือเป็นสิ่งที่สำคัญอย่างมาก วันนี้ [“สมศรีมีเสื้อ”](/) รวมรวมข้อมูลที่เกี่ยวกับการเริ่มต้น ทำแบรนด์เสื้อตัวเองมาฝากกันค่ะ

## ข้อควรทำก่อนเริ่มต้น ทำแบรนด์เสื้อตัวเอง

### วางแผนก่อนเริ่มต้น

การจะเริ่มต้นทำสิ่งใด การวางแผนที่ดี จะทำให้เราสามารถไปถึงเป้าหมายที่เราต้องการได้ การทำแบรนด์เสื้อก็เช่นกัน การวางแผนทำแบรนด์เสื้อมีเรื่องที่ต้องคำนึงถึงในการทำแบรนด์อยู่ 4-5 เรื่องด้วยกัน คือ

1. **กลุ่มเป้าหมายของเราคือใคร**

ในทุกธุรกิจ สิ่งสำคัญที่เราต้องรู้คือกลุ่มลูกค้าของเราคือใคร

หากเรามีการกำหนดกลุ่มเป้าหมายได้ชัดเจนมากเท่าไหร่ การกำหนดทิศทางแบรนด์ วางแผนการตลาด ก็จะทำได้ง่ายมากขึ้นเท่านั้น

2. **แรงบันดาลใจในการทำ**

รูปแบบของเสื้อผ้าที่อยากทำ เจ้าของแบรนด์ต้องสร้างสรรค์ไอเดียออกมาให้ได้มากที่สุด เนื่องจากในตลาดมีแบรนด์ที่เหมือนกันอยู่ค่อนข้างเยอะมาก หากแบรนด์ของคุณต้องการความโดดเด่น และมีเอกลักษณ์ที่ชัดเจน เจ้าของแบรนด์ต้องหมั่นหาข้อมูล และแรงบันดาลใจอยู่เสมอ ทั้งเรื่องของเนื้อผ้า การตัดเย็บ เพื่อสามารถที่จะนำมาประยุกต์ใช้ และสร้างความแตกต่างให้กับแบรนด์

เจ้าของแบรนด์เสื้อผ้าต้องคอยอัปเดตแฟชั่นเสมอ ฝึกฝนการออกแบบ และสเก็ตช์ภาพ การทำแพทเทิร์น การทดลองสวมใส่จริง (Fitting) ทำอย่างนี้วนไปเรื่อย ๆ เสื้อผ้าที่เราออกแบบจะได้อินเทรนด์ ไม่เอาท์ สามารถใช้ได้ทุกโอกาส การออกแบบที่ดี ต้องเรียนรู้จากผู้บริโภค พร้อมทั้งพัฒนาการออกแบบให้ผู้บริโภค ได้รับประโยชน์จากการออกแบบให้ได้มากที่สุด

![image](/blog/how-to-start-your-own-tshirt-business-1.jpg)
 
3. **สไตล์ของแบรนด์**

เมื่อเจ้าของแบรนด์มีรูปแบบของแบรนด์ ที่ต้องการชัดเจนแล้ว ควรกำหนดไตล์ของแบรนด์ออกมาให้เป็นรูปธรรมมากขึ้น เพื่อให้แบรนด์มีตัวตนที่ชัดเจน ทั้งทิศทางดีไซต์ของแบรนด์ สีของแบรนด์ โลโก้ของแบรนด์ และที่สำคัญที่สุด คือสไตล์ของแบรนด์ ที่จะต้องสะท้อนบุคลิคของกลุ่มลูกค้าผู้สวมใส่ เช่น หาก หากแบรนด์เสื้อผ้าของคุณเป็นแนวเสื้อผ้ากีฬา ในสไตล์ที่สวยงาม ที่ใส่ได้ทุกวันในชีวิตประจำวัน นำไปแมทซ์กับเสื้อผ้าได้หลายสไตล์ สะท้อนให้เห็นว่าผู้ที่สวมใส่เสื้อผ้าแนวนี้เป็นผู้ที่ชอบความคล่องตัว ชอบทำกิจกรรมที่หลากหลาย และยังชอบแต่งตัว

4. **แผนการตลาด**

เมื่อเรามีสไตล์ของแบรนด์แล้ว สินค้ากำลังผลิตรอเตรียมการขาย การวางแผนการตลาด เป็นอีกส่วนที่สำคัญ ในการทำให้แบรนด์เป็นที่รู้จัก ทั้งช่องทางการโปรโมท ในออนไลน์ การไปออกบูธในงานต่าง ๆ เพื่อสร้างความรู้จัก รวมถึงการกำหนดราคา และจุดยืนของแบรนด์ ที่ต้องศึกษาคู่แข่ง เพื่อที่จะวางราคาอย่างถูกต้อง และเหมาะสมกับกลุ่มเป้าหมาย

และช่องทางการขาย ว่าจะขายที่ไหนบ้าง หากเป็นช่องทางออนไลน์ กลุ่มลูกค้าของเราอยู่บนแพลตฟอร์มไหน รวมถึงการเพิ่มยอดขายให้กับแบรนด์ ไม่ว่าจะเป็น[การยิงแอด](https://converzilla.co/) การจัดโปรโมชั่น [การจ้าง Influencer](/t-shirt-factory)
 
5. **แหล่งผลิตเสื้อผ้า**

นอกเหนือการดีไซต์ที่สวยงามที่จะดึงดูดให้ลูกค้า มาสนใจแบรนด์ของเราแล้ว ฟังก์ชั่นในการใช้งานของเสื้อเป็นสิ่งที่สำคัญเช่นกัน ของต้องดีและมีคุณภาพ ถึงจะทำให้แบรนด์เสื้อของคุณมีการบอกต่อโดยลูกค้าของคุณ

แหล่งผลิตที่ดี จะทำให้เสื้อของคุณเริ่มต้นจากวัสดุที่ดี ทั้งเนื้อผ้า อุปกรณ์เสริมต่าง ๆ ไม่ว่าจะเป็น ด้าย กระดุมหรือซิป ที่มีคุณภาพ รวมไปถึงกระบวนการผลิต การตัดเย็บที่สวยงาม เนี๊ยบ ทำให้แบรนด์มีความดูดี มีความเป็นมืออาชีพ

## เริ่มต้นออกแบบทำเสื้อแบรนด์ตัวเอง

จากแรงบันดาลใจ และสไตล์ของแบรนด์ จะนำมาสู่การออกแบบให้แบรนด์ของเรา มีสไตล์ที่แตกต่างจากแบรนด์อื่น ๆ ไม่เหมือนใคร ไม่ซ้ำใคร โดยการออกแบบ เพื่อให้ออกแบบได้ง่ายขึ้น สามารถทำไปตามขั้นตอน

โดยเริ่มจากการออกแบบและสเก็ตช์ภาพ สิ่งสำคัญของการออกแบบคือการวาด หรือสเก็ตช์ภาพออกมาเพื่อเป็นต้นแบบของการทำเสื้อผ้า เนื่องจากภาพสเก็ตช์นี้เอง จะเป็นตัวบอกถึงลำดับขั้นในการทำต่อไปเมื่อวาดแบบเสร็จแล้วจะเป็นขั้นตอนถัดไปคือการลงสี หรือเลือกสี ขั้นตอนนี้เป็นการนำภาพในหัวของผู้ออกแบบ มาทำให้เป็นภาพที่ชัดเจนมากยิ่งขึ้น

ต่อมาเป็นการการทำแพทเทิร์น คือ กระดาษออกแบบหรือกระดาษสร้างแบบที่เราวาดเสื้อผ้าขึ้นมาตามในจินตนาการ และนำกระดาษมาแกะแบบให้พอดีกับขนาดรูปร่างของผู้สวมใส่ โดยสามารถทำได้การวาดแบบแพทเทิร์น ลงในกระดาษทำแพทเทิร์น ซึ่งเป็นวิธีที่เหมาะกับผู้ที่ชำนาญแล้ว หรือหากเป็นนักออกแบบเสื้อผ้าที่มือใหม่ ที่ยังไม่มีความชำนาญ สามารถใช้โปรแกรมสำเร็จรูป ในการออกแบบแพทเทิร์นเสื้อผ้า

โดยมีโปรแกรมหลากหลาย สามารถเลือกได้ตามความต้องการ

## หาโรงงานผลิตเสื้อ ทำเสื้อแบรนด์ตัวเอง

จากขั้นตอนการทำแพทเทิร์น ซึ่งส่วนนี้จะอยู่ที่การตัดสินใจของเจ้าของแบรนด์ ว่าเป็นการทำเอง หรือให้โรงงานเป็นผู้ทำแพทเทิร์นให้ อยู่ที่การตกลงกัน การเลือกโรงงาน มีข้อคำนึงในหลาย ๆ ส่วน ในการหาโรงงานผู้ผลิตเสื้อผ้าให้แบรนด์

เริ่มต้นจากแพทเทิร์นของรูปแบบเสื้อ และกางเกง ใครเป็นผู้สร้าง หรือกำหนดสเปค

ความชำนาญของโรงงานนั้น ๆ ที่สามารถผลิตเสื้อในรูปแบบ และประเภทของเนื้อผ้า ที่เราต้องการได้หรือเปล่า

การผลิตขั้นต่ำที่เท่าไหร่ มีระยะเวลาการผลิตนานแค่ไหน

[โรงงานผลิตเสื้อที่มีคุณภาพ](/t-shirt-factory) จะทำให้การทำงานมีความราบรื่น สร้างแบรนด์ได้ง่ายขึ้น เนื่องจากโรงงานที่มีประสบการณ์ จะสามารถให้คำแนะนำที่ดีได้

## สั่งผลิต เสื้อแบรนด์ตัวเอง

ก่อนเริ่มสั่งผลิต ควรคอนเฟิร์มรายละเอียดทุกอย่าง ที่ต้องการผลิตให้เรียบร้อย เพื่อให้เข้าใจตรงกันทั้งเจ้าของแบรนด์ และโรงงาน ป้องกันเกิดปัญหาในภายหลัง ที่จะต้องมาผลิตใหม่ ซึ่งอาจทำให้การเริ่มต้นการขายสินค้า เป็นไปอย่างล่าช้ากว่าที่กำหนดไว้

- แบบเสื้อ แพทเทิร์นของรูปแบบเสื้อ สามารถขึ้นแบบได้ตามแบบที่ต้องการผลิต
- ประเภทเนื้อผ้า ให้เป็นไปตามคุณสมบัติของเสื้อที่เข้าของแบรนด์ต้องการให้เป็น
- ประเภทการสกรีน หากแบรนด์เสื้อของคุณมีลวดลายต่าง ๆ หลังจากเลือกเนื้อผ้าได้แล้ว แต่ละเนื้อผ้าก็จะมีข้อจำกัดเหมือนกัน ว่าเหมาะกับการสกรีนแบบไหน ในส่วนนี้ควรปรึกษาโรงงานผู้ผลิตและ คอนเฟิร์มกันก่อนผลิตจริง
- ข้อตกลงกับโรงงาน ในการผลิต ว่าต้องการผลิตที่จำนวนกี่ตัว มีขนาดเท่าไหร่บ้าง จะมีการผลิตตัวอย่างให้ดูก่อนหรือไม่ ใช้เวลาการผลิตกี่วัน รายละเอียดการส่งมอบเป็นอย่างไร รวมถึงการชำระเงินมีมัดจำก่อนล่วงหน้ากี่เปอร์เซ็นต์ จากนั้นจึงเริ่มทำการผลิต

![image](/blog/how-to-start-your-own-tshirt-business-2.jpg)

## เช็คงาน

การเช็คงาน จะมีในส่วนของการตรวจสินค้าตัวอย่างที่ผลิตมาให้ดูก่อน และการตรวจรับชิ้นงานที่โรงงานได้ส่งมอบมาให้ ทั้งในส่วนของ : 

- ตรวจสอบงานให้ตรงกับคำสั่งซื้อ เนื้อผ้า รูปแบบงาน จำนวนตรงกับไซต์ที่ได้สั่งซื้อ
- ตรวจสอบคุณภาพงานเย็บ ชิ้นพิมพ์ ชิ้นปัก อุปกรณ์ประกอบเสื้อผ้า หากเสื้อที่สั่งมีจำนวนมาก สามารถทำการสุ่มเช็คตามจำนวนที่ตรวจสอบไหว