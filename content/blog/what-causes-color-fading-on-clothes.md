::container
คุณลูกค้าหลายท่านอาจเคยเจอประสบการณ์ว่าเสื้อสีสดใสที่เราชอบ กลับกลายเป็นเสื้อสีซีดจางหลังซักไม่กี่ครั้ง หรือบางครั้งเสื้อขาวกลับเปื้อนสีจากแขนเสื้ออีกด้าน…
แบบนี้เราจะเรียกว่า “เสื้อสีตก” ค่ะ ซึ่งอาจฟังดูเล็กน้อย แต่จริงๆ แล้วส่งผลค่อนข้างมาก ทั้งในแง่ของภาพลักษณ์แบรนด์ ความมั่นใจของคนใส่ และต้นทุนที่เสียไปหากต้องผลิตใหม่ค่ะ

**เสื้อสีตกคืออะไร? ทำไมถึงเป็นปัญหาใหญ่**

“เสื้อสีตก” หมายถึง เสื้อผ้าที่ มีสีไหลออกจากเนื้อผ้าเมื่อลงน้ำ หรือระหว่างการซัก โดยเฉพาะถ้าเสื้อมีสีเข้มจัด หรือมีส่วนที่ตัดต่อกับสีอ่อน ก็อาจทำให้สีไหลมาปนกันได้

ซึ่งถ้าเป็นเสื้อที่สั่งผลิตจำนวนมาก หรือเสื้อแบรนด์ของคุณลูกค้าเกิดเหตุการณ์แบบนี้ขึ้น จะส่งผลต่อความเชื่อมั่นของลูกค้าทันทีเลยค่ะ

**สาเหตุหลักที่ทำให้เสื้อสีตก**

- **ใช้ผ้าที่ไม่ได้ผ่านการฟิกซ์สี (Fixing Color)** การฟิกซ์สี คือ กระบวนการล็อกสีให้ติดแน่นกับเนื้อผ้า ถ้าไม่ผ่านขั้นตอนนี้ สีจะหลุดง่ายเวลาซักหรือโดนน้ำ
- **ผ้าที่มีสีเข้ม เช่น ดำ แดง น้ำเงิน เขียวเข้ม** ผ้าสีเข้มจะมีเม็ดสีเยอะ ทำให้โอกาสที่สีจะตกมีมากกว่าสีอ่อนโดยธรรมชาติ
- **เย็บผ้าต่างสีเข้าด้วยกัน (เช่น แขนดำ–ตัวขาว)** ตรงรอยต่อของสีเข้มกับสีอ่อน มักเป็นจุดที่เสี่ยง  
ถ้าไม่เทสซักก่อนผลิตจริงอาจมีสีซึมจากด้านหนึ่งไปอีกด้านหนึ่งได้
- **การซักที่ไม่ถูกวิธี** เช่น การซักรวมกับเสื้อสีอื่น ใช้น้ำร้อน หรือใช้น้ำยาซักแรงๆ มีผลทำให้สีหลุดง่ายขึ้น

**เสื้อแบบไหนที่เสี่ยงสีตกสูง?**

- เสื้อที่ใช้ผ้าสีเข้ม (โดยเฉพาะ แดง ดำ น้ำเงิน ม่วง เขียว)
- เสื้อที่ผลิตจากผ้าที่ไม่ได้ย้อมแบบฟิกซ์สีจากโรงย้อมผ้า
- เสื้อที่มีการตัดต่อสีเข้มกับสีอ่อน ในจุดที่เสียดสีกัน
- เสื้อที่มีเทคนิคการพิมพ์สีที่ละลายง่ายเมื่อซัก
- เสื้อแบรนด์ที่ไม่ได้เทสต์ซักก่อนผลิตจริง

**วิธีป้องกันไม่ให้เสื้อสีตก**

ทางสมศรีมีวิธีง่ายๆ ที่จะมาแนะนำคุณลูกค้าสามารถทำได้ทั้งก่อนและหลังผลิตเสื้อเลยค่ะ

-  เลือกผ้าที่ผ่านการย้อมเคมีฟิกซ์สีแล้ว (โดยปกติแล้วต้องรอสั่งย้อมใหม่)
- ถ้าเป็นเสื้อใหม่ ให้ซักแยกกับผ้าสีอื่นก่อนเสมอ (สมศรีสามารถช่วยลูกค้าผลิตป้ายแคร์ เพื่อแนะนำและป้องกันการซักที่ผิดวิธีให้ได้ด้วยนะคะ)
- หลีกเลี่ยงการใช้น้ำร้อนหรือน้ำยาซักผ้าแรง ๆ
- สำหรับแบรนด์เสื้อ ควรเทสต์ซักก่อนเริ่มผลิตจริงเสมอค่ะ (กระบวนการผลิตของสมศรีจะมีการขึ้นตัวอย่างให้คุณลูกค้าก่อนผลิตจริง ทางสมศรีจะมีการเทสซักให้คุณลูกค้าค่ะ)

![รูป](/blog/what-causes-color-fading-on-clothes-1.jpg)

- **ทำแบรนด์เสื้อยังไงให้ไม่เจอปัญหาสีตก?**

    - การ “ฟิกซ์สี” (Fixing Color) คือ กระบวนการล็อกสีให้อยู่ในเนื้อผ้า ไม่ให้หลุดออกง่ายเมื่อซักหรือเปียกน้ำ  โดยเฉพาะผ้าสีเข้ม
    - ทางสมศรีแนะนำให้คุณลูกค้าสอบถามกับทางแอดมินได้เลยว่า “ผ้าที่เลือกผ่านการฟิกซ์สีหรือยัง?” ก่อนซื้อได้เลยนะคะ  เพื่อที่ทางแอดมินจะสามารถแนะนำเนื้อผ้าและแจ้งถึงกระบวนการย้อม <br>
    สีฟิกซ์ให้คุณลูกค้าได้เลย จะสามารถช่วยลดปัญหาเสื้อสีตกได้อย่างมาก และมั่นใจว่าเสื้อแบรนด์ของคุณลูกค้าจะไม่ทำให้ลูกค้าผิดหวังแน่นอนค่ะ

- **สอบถามโรงงานเรื่องการ Pre-wash และการ Fix สี**
    - Pre-wash คือ การซักผ้าหลังย้อมเพื่อให้สีที่เกินออกมาหลุดไปก่อน
    - ส่วน [Fix สี](https://www.worldchemical.co.th/product/%E0%B8%99%E0%B9%89%E0%B8%B3%E0%B8%A2%E0%B8%B2%E0%B8%81%E0%B8%B1%E0%B8%99%E0%B8%AA%E0%B8%B5%E0%B8%95%E0%B8%81-fix-tr/?srsltid=AfmBOooef8dgvgY4BS6uukJut6SdWwd9ypsrq9M41p39tG-bcxe49Pwn)
 คือ ขั้นตอนที่ทำให้สีติดแน่นในเนื้อผ้า <br>
 โดยที่ 2 ขั้นตอนนี้ถึงแม้จะต่างกัน แต่สำคัญพอ ๆ กันเลยค่ะ ทางแอดมินสมศรีสามารถให้คำแนะนำคุณลูกค้าได้เพื่อลดความเสี่ยงในการผลิตเสื้อแล้วเจอปัญหาสีตกนะคะ

- **หลีกเลี่ยงการตัดต่อผ้าสีเข้มและสีอ่อนในตัวเดียวกัน หากยังไม่ได้ทำการทดสอบซัก**
    - การตัดต่อเสื้อที่ใช้สีเข้มและสีอ่อน (เช่น แขนดำ–ตัวขาว) ในตัวเดียวกัน แม้จะดูเท่และทันสมัย  แต่ถ้าไม่ได้ทดสอบเรื่องการซักก่อน อาจทำให้สีเข้มไหลมายังส่วนสีอ่อนได้ค่ะ
    - ยิ่งถ้าจุดที่ตัดต่ออยู่ในตำแหน่งที่เสียดสีกัน เช่น วงแขน, ตะเข็บด้านข้าง, ชายเสื้อ จะยิ่งมีโอกาสสีซึมสูงขึ้นค่ะ

- **ทดสอบซักก่อนผลิตจริงเสมอ**
    - ไม่ว่าจะเป็นเสื้อยืด เสื้อเชิ้ต หรือเสื้อแฟชั่นรุ่นพิเศษ <br>
    การเทสต์ซัก (Test Wash) คือ สิ่งที่สำคัญก่อนจะสั่งผลิตจริงจำนวนมาก
    - โดยทางสมศรีมีบริการทดสอบซักในกระบวนการผลิตเสื้อตัวอย่างให้กับคุณลูกค้า (ซักมือ / ซักเครื่อง / แช่ทิ้งไว้ ฯลฯ) เพื่อดูว่า
        - สีตกหรือไม่ ? 
        - สีซึมจากจุดตัดต่อไหม ? 
        - สีซีดหรือหลุดไหม ? <br>
    เพียงเท่านี้ก็จะสามารถช่วยให้คุณลูกค้าตัดสินใจเรื่องแบบเสื้อได้อย่างมั่นใจมากขึ้นค่ะ

- **ใช้เทคนิคงานพิมพ์ที่สีไม่ละลาย เช่น Flex / DTF**

งานพิมพ์หรืองานสกรีนบนเสื้อผ้านั้นมีหลายเทคนิค  แต่บางเทคนิคอาจมีโอกาสที่สีจะละลายหรือไหลได้หากผ่านการซักที่ไม่ถูกวิธี เช่น บางประเภทของงานสกรีนซิลค์ หรืองานพิมพ์ Waterbase บางสูตร

ทางสมศรีขอแนะนำเทคนิคที่ “สีไม่ละลายเวลาซัก” เช่น

- Flex (ฟิล์มรีดร้อน) เหมาะกับโลโก้เรียบๆ สีเดียว หรือ 2 สี
- DTF (Direct to Film) ให้สีสด รายละเอียดเยอะ พิมพ์ได้หลากหลายเนื้อผ้า

เทคนิคเหล่านี้สีจะ “ลอยอยู่บนผ้า” ไม่ซึมเข้าเนื้อผ้า ทำให้มั่นใจได้ว่าสีจะไม่ตกเมื่อผ่านการซัก ซึ่งผ้าและดีไซน์แต่ละแบบเหมาะกับงานสกรีนที่แตกต่างกัน ถ้าคุณลูกค้าไม่แน่ใจ ทางแอดมินสมศรียินดีแนะนำเลยนะคะ 

ดังนั้น การป้องกันปัญหาเสื้อสีตก ควรจะเริ่มต้นตั้งแต่

**การเลือกผ้า – การสอบถามผู้ผลิต – การเทสต์ซัก – การเลือกเทคนิคพิมพ์**

ถ้าหากคุณลูกค้าไม่แน่ใจหรือต้องการสอบถามในขั้นตอนไหน ทางสมศรียินดีให้คำปรึกษาเสมอนะคะ เพราะเราอยากให้เสื้อของคุณลูกค้าสวย ใส่สบาย และมีคุณภาพไม่ทำให้ผิดหวังค่ะ 

::