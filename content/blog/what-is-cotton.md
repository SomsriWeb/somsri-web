---
title: ผ้าคอตตอน คืออะไร มีคุณสมบัติอะไรบ้าง มีกี่แบบ [อัปเดต 2025]
image: /blog/what-is-cotton-header.jpg
---

ลักษณะของ ผ้าคอตตอน หรือ ผ้าฝ้าย คือ เนื้อผ้าที่ผลิตมาจากเส้นใยธรรมชาติหรือผ้าฝ้าย ถูกนำมาเข้าขบวนมาปั่นให้เป็นเส้นด้ายและถักหรือทอทำให้เกิดเป็นผืน เนื้อผ้าคอตตอนมีความนุ่ม และเป็นผ้าที่มีความนิยมมากในการทำเสื้อปัจจุบัน

## ผ้าคอตตอน คืออะไร?

ผ้าคอตตอนเป็นเนื้อผ้าที่ผลิตมาจากเส้นใยธรรมชาติหรือผ้าฝ้าย โดยการนำเอาปุยฝ้ายเล็ก ๆ มาปั่นให้เป็นเส้นด้ายและนำมาทอเป็นผ้าผืน โดยผ้าฝ้ายจะให้ความรู้สึกสบายในการสวมใส่ เนื้อผ้านุ่มเนียน สามารถระบายอากาศได้เป็นอย่างดี แม้ในวันที่อากาศร้อนจัด หรือเป็นคนเหงื่อออกง่าย ผ้า Cotton ก็ช่วยให้คุณรู้สึกสบายได้ ทั้งนี้คุณภาพของผ้าฝ้าย จะแปรผันตามราคาและเกรดของเนื้อผ้า

## ต้นกำเนิดของผ้าคอตตอน (เส้นใยธรรมชาติจากต้นฝ้าย)

ผ้าคอตตอน หรือผ้าฝ้าย ทำมาจากใยฝ้าย เป็นส่วนที่ปุยหุ้มเมล็ด ฝ้าย คือเส้นใยเก่าแก่ชนิดหนึ่งซึ่งใช้ในการทอผ้ามาตั้งแต่สมัยโบราณ สิ่งที่บ่งบอกให้รู้ว่ามนุษย์มีการปลูกฝ้าย และปั่นฝ้ายเป็นเส้นด้ายมานานแล้ว คือหลักฐานทางโบราณคดีซึ่งขุดพบ ในซากปรักหักพังอายุประมาณ 3,000 ปีก่อนคริสตกาล ที่[แหล่งโบราณคดีโมฮันโจ ดาโร (Mohenjo daro) ](/https://artsandculture.google.com/entity/m0k9kx?hl=th) ซึ่งอยู่ในบริเวณแหล่งอารยธรรมลุ่มน้ำสินธุ ในเขตประเทศปากีสถานปัจจุบัน

โดยฝ้ายมีหลายสายพันธุ์ที่ปลูกทั่วอเมริกา แอฟริกา เอเชีย แม้แต่ออสเตรเลีย เพราะ [ต้นฝ้าย](https://khaolan.redcross.or.th/ฝ้าย/#:~:text=ลักษณะของต้นฝ้าย,มีขนละเอียดขึ้นหนาแน่น) เป็นไม้พุ่มที่ชอบสภาพอากาศแบบเขตร้อนและกึ่งเขตร้อน


![ผ้าฝ้ายเป็นที่นิยมมากที่สุดเนื่องจากมีความนุ่มตามธรรมชาติ ระบายอากาศได้ดี และมีความทนทาน สบายผิว](/blog/what-is-cotton-1.jpg)

## ทำไมผ้าคอตตอนถึงเป็นที่นิยม

ผ้าฝ้ายเป็นผ้าที่ได้รับความนิยมมากที่สุดชนิดหนึ่งสำหรับทำเสื้อผ้าเนื่องจากมีความนุ่มตามธรรมชาติ ระบายอากาศได้ดี และมีความทนทาน นอกจากนี้ยังเป็นเนื้อผ้าที่ให้สัมผัสสบายผิว จึงเหมาะสำหรับการสวมใส่ในชีวิตประจำวัน

คุณสมบัติในการดูดซับความชื้นของผ้าฝ้ายช่วยให้ร่างกายเย็นสบายในอากาศร้อน ในขณะที่คุณสมบัติในการเป็นฉนวนช่วยให้ร่างกายอบอุ่นในสภาพอากาศที่เย็นกว่า นอกจากนี้ ผ้าฝ้ายยังดูแลรักษาง่าย ไม่ก่อให้เกิดอาการแพ้ และเป็นมิตรต่อสิ่งแวดล้อม ทำให้ผ้าฝ้ายเป็นตัวเลือกยอดนิยมสำหรับทั้งการแต่งกายแบบลำลองและเป็นทางการ

## ประเภทของ ผ้าคอตตอน

ฝ้ายที่ปลูกทั่วโลก มีลักษณะของเส้นใยตั้งแต่หยาบไปจนถึงละเอียด เมื่อจำแนกด้วยมาตรฐานเดียวกัน มีการแบ่งประเภทฝ้าย 2 รูปแบบ คือ แบ่งตามขนาดเส้นด้าย กับแบ่งตามเกรดของเส้นใย

### การแบ่งตามขนาดเส้นด้าย

การผลิตเสื้อยืด จะเรียงเบอร์ของเส้นด้าน โดยมีอยู่ 3 เบอร์คือ 20,32 และ 40 ตามลำดับ สำหรับเบอร์ที่สูงกว่า 40 จะไม่ค่อยมีตามท้องตลาดทั่วไป

- เส้นด้ายเบอร์ 41 เส้นด้ายคอตตอนแบบพิเศษ กระบวนการผลิตซับซ้อน เป็นการผลิตแบบเฉพาะ นิยมนำมาทำเสื้อผ้าแบรนด์เนม
- เส้นด้ายเบอร์ 40 เส้นด้ายคอตตอนขนาดเล็ก ใช้สำหรับทำเสื้อเด็กทารก มีความบางเป็นพิเศษ
- เส้นด้ายเบอร์ 32 เส้นด้ายคอตตอน ขนาดปานกลาง มีความนิยม เนื่องจากระบายอากาศได้ดี ใส่สบาย
- เส้นด้ายเบอร์ 20 เป็นเส้นด้ายคอตตอน ขนาดใหญ่ที่สุด ราคาถูกที่สุด

[การแบ่งตามเกรดเส้นใย](/somsritshirt-cotton)

เป็นตัวบ่งบอกถึงคุณภาพของเนื้อผ้า เพื่อให้ได้เส้นใยที่มีคุณภาพทั้งในด้านการเรียงตัวของด้ายที่มีความหนาแน่น สม่ำเสมอและกำจัดสิ่งสกปรกแปลกปลอมออกจากเส้นใยเพื่อให้ได้เส้นด้ายที่มีคุณสมบัติที่ดี เมื่อไปทอเป็นผ้าผืน ทำให้สามารถแบ่งเกรดผ้าฝ้ายที่ผ่านกระบวนการผลิตได้ 4 เกรดคือ

Cotton Comb ผ่านกระบวนผลิตเส้นด้ายโดยวิธีการหวีเส้นใยด้วยเครื่องจักร ซึ่งมีกระบวนที่ซับซ้อนและละเอียดอ่อนกว่าแบบการสาง ทำให้ได้ผลผลิตเป็น เส้นด้ายที่มีขนาดเล็ก (เบอร์ 32 ขึ้นไป) และสามารถขจัดสิ่งสกปรกออกจากเส้นใยได้ในเปอร์เซ็นที่มากกว่า รวมถึงได้เส้นด้ายที่มีเส้นใยที่ยาวกว่า เมื่อนำมาทอเป็นผ้าผืนจึงเป็นผ้า Cotton ที่เนื้อดีมีความนุ่ม และกระด้างในระดับต่ำ เหนียวทน ขาดยาก มีความมัน จัดได้ว่าเป็นประเภทที่มีคุณภาพดีที่สุด

![Cotton Comb ผ่านกระบวนผลิตเส้นด้ายโดยวิธีการหวีเส้นใยด้วยเครื่องจักร ซึ่งมีกระบวนที่ซับซ้อนและละเอียดอ่อนกว่าแบบการสาง ทำให้ได้ผลผลิตเป็น เส้นด้ายที่มีขนาดเล็ก](/blog/what-is-cotton-2.jpg)

**Cotton Semi** ผ่านกระบวนผลิตเส้นด้ายโดยวิธีการสางเส้นใยฝ้ายโดยครื่องจักรทำให้ได้ผลผลิตเป็นเส้นด้ายใยสั้น ที่มีขนาดใหญ่ (เบอร์ 20 – 32) และมีความเนียนนุ่มและกระด้างในระดับปานกลาง

![cotton semi เป็นเนื้อผ้าที่เหมาะกับเสื้องานกิจกรรม เสื้อกลุ่ม เสื้อครอบครัว](/blog/what-is-cotton-3.jpg)

**Cotton OE** ไม่ผ่านกระบวนการคัดคุณภาพของเส้นใยฝ้าย เสื้อยืดที่ผลิตจาก Cotton ชนิดนี้จะมีความกระด้างกว่าอีกสองประเภทรวมถึงความเหนียวทนต่ำขาดง่าย เป็นผ้า Cotton เกรดต่ำสุด และมีราคาถูกสุด เนื่องจากต้นทุนในการใช้เครื่องจักรและกระบวนการในการผลิตจากเส้นใยฝ้ายเป็น เส้นด้ายต่ำสุด

**Super Soft Cotton** เป็นผ้าฝ้ายที่ผ่านการขัดหน้าผิวด้วยวัสดุเดียวกับการเจียระไนเพชร ผิวฟูแน่น และนุ่มเหมือนกำมะหยี่ จะมีสัมผัสนุ่มพิเศษ ยิ่งซักก็ยิ่งนุ่ม และระบายอากาศได้ดี

![เนื้อผ้า Supersoft ผ้าหนานุ่มฟู ระบายอากาศได้ดี](/blog/what-is-cotton-4.jpg)

## ผ้าคอตตอน vs. ผ้าอื่น ๆ

เพื่อลดต้นทุนในการผลิต และทางเลือกของผู้บริโภค ผ้าคอตตอนถูกนำมาผสมกับเนื้อผ้าชนิดอื่น ๆ เช่น ผ้า TC ซึ่งเป็นผ้า ผ้าโพลีเอสเตอร์ผสมคอตตอน เป็นผ้าที่มีการผสมผสานจุดเด่นของเส้นใยโพลีเอสเตอร์และคอตตอนเข้าด้วยกัน ทำให้ได้ผ้าที่มีคุณสมบัติจากเส้นใยทั้ง 2 ชนิด

จะให้ความยืดหยุ่นและเป็นรอยยับยากกว่าผ้าคอตตอน มีคุณสมบัติในเรื่องความนุ่ม เบา จากเส้นใยคอตตอนอยู่ด้วย ทำให้เหมาะกับการนำมาทำเป็นเสื้อผ้าสำหรับใส่ในชีวิตประจำวันอย่างมาก มีสัมผัสที่นุ่มกว่าผ้าโพลีเอสเตอร์

## ข้อดีของทำเสื้อผ้า Cotton

ข้อดีของเสื้อที่ผลิตมาจากผ้าคอตตอนคือ ให้ความรู้สึกในการสวมใส่สบาย เนื้อผ้านุ่มเนียน ระบายอากาศดี (เนื่องจากเส้นใยมีรูพรุน) ไม่อมเหงื่อแม้อยู่กลางแจ้งในวันที่ แดดเปรี้ยง ๆ นอกจากนี้ผ้าฝ้ายยังสามารถซักได้ด้วยผงซักฟอก และซักรีดได้ที่อุณหภูมิสูง ส่วนข้อเสีย เวลารีดต้องออกแรงปล้ำกับรอยยับมากกว่าผ้าชนิดอื่น แต่ปัจจุบันนี้มีการตกแต่ง (Finish) ทำให้ผ้าไม่ค่อยยับ และรีดให้เรียบได้ง่ายขึ้น

## ข้อเสียของการผลิตเสื้อด้วยผ้า Cotton

ในการซักผ้าคอตตอนครั้งแรก ผ้าจะหดตัว เมื่อซักบ่อยๆจะย้วย และหด ยืด ไม่อยู่ทรง ยับง่าย ดูแลรักษาลำบาก สีซีดเก่าเร็ว มีราคาสูงกว่าผ้าชนิดอื่น ราคาขึ้นอยู่กับคุณภาพผ้าและร้านที่จำหน่าย

## การดูแลรักษาผ้าคอตตอน

ผ้าคอตตอน เป็นผ้าที่ได้จากเส้นใยธรรมชาติจากพืช สามารถซักด้วยผงซักฟอก หรือสบู่ได้ ทนต่อแสงแดดและความร้อนได้ดี ในการดูแลรักษา ควรพรมน้ำก่อนรีด หรือรีดในขณะที่ยังร้อนอยู่ ควรรีดให้แห้งสนิท เพื่อป้องกันการเกิดเชื้อรา



