---
title: เสื้อยืดสกรีนแบบ Flex คืออะไร? มีข้อดี-ข้อเสียยังไง ต่างจาก DFT ยังไง?
image: /blog/what-is-flex-screen-header.png
---

## สกรีนแบบ Flex คืออะไร

เป็นการออกแบบงานผ่านคอมพิวเตอร์ จากนั้นนำไปตัดด้วยเครื่องตัด Flex แล้วรีดความร้อน เพื่อให้แผ่น Flex ละลายติดบนเสื้อ เป็นงานสกรีนที่ทำการตัดไดคัทบนชิ้นงานต่าง ๆ เช่น กำมะหยี่ เป็นรูปทรงต่างๆ หรือตัวอักษร และนำมารีดร้อนบนเสื้อ หมวก ถุงผ้า หรือวัสดุต่างๆ เป็นรูปแบบงานที่ใช้เวลาค่อนข้างเร็ว เนื้องานมีความสวยงาม  

งานสกรีนรูปแบบ เฟล็ก (Flex) แบ่งออกเป็น 2 รูปแบบคือ เฟล็กปริ้น และ เฟล็กตัด

1. เฟล็กปริ้น คือการนำไฟล์แบบ ที่เตรียมไว้มาปริ้นลงแผ่นเฟล็ก โดยใช้น้ำหมึก Eco Solvent จากนั้นนำมารีดบนเสื้อ ด้วยอุณภูมิความร้อนสูง เหมาะสำหรับงานสกรีน โลโก้ หรือลายขนาดเล็ก

2. เฟล็กตัด คือการนำไฟล์แบบ ที่เตรียมไว้มา ตัด เป็น ตัวหนังสือ หรือลวดลายต่างๆ เนื้องานจะเป็น สีเดียว เหมาะสำหรับงานสกรีน ชื่อทีม ชื่อคน หรือรูปทรงต่างๆ

### ข้อดีสำหรับ สกรีนแบบ Flex

- ไม่ต้องใช้บล็อคสกรีน
- สามารถสกรีนจำนวนน้อยได้
- งานสกรีนมีความโดดเด่น สวยงาม เนื่องด้วยโลโก้หรือตัวอักษร นูนขึ้นมาเล็กน้อย
- สามารถสกรีนได้บนวัสดุที่หลากหลาย 

### ข้อเสียสำหรับ สกรีนแบบ Flex

- ขนาดงานพิมพ์ที่ค่อนข้างจำกัด ตามขนาดของแผ่น Flex
- เนื้องานสกรีนจะหนัก ไม่มีรูระบาย 
- หากสกรีนในจำนวนที่เยอะ ต้นทุนจะมากกว่าซิลค์สกรีน 
- เป็นการรีดร้อนบนชิ้นงานผ้า จึงมีโอกาสหลุดลอกได้

![supergirl](/blog/Supergirl-Jaroonsak.jpg)

 ## DFT กับ Flex แตกต่างกันอย่างไร

DFT เป็นการพิมพ์[น้ำหมึก Ink Jet](https://www.thailandsub.com/17753856/หมึกกันน้ำพิมพ์เสื้อได้ไหม)
 ลงไปที่แผ่นฟิล์ม PET Film  โดยการพิมพ์สีลงไปที่แผ่นฟิล์มก่อน แล้วพิมพ์น้ำหมึกสีขาวลงไป เพื่อเป็นการรองขาว ในขณะที่น้ำหมึกยังไม่แห้งดี จะนำผงกาวโรยไป เพื่อให้กาวเกาะติดกับงานพิมพ์ 

ข้อแตกต่างอย่างชัดเจนของทั้งสองเทคนิคการพิมพ์คือ Flex สามารถพิมพ์สีเทคนิคพิเศษการพิมพ์สีเงิน สีทอง หรือ โฮโลแกรมได้ ส่วน DFT ไม่ต้องแกะสติกเกอร์ หลังจากพิมพ์เสร็จ และไม่ต้องใช้เทฟลอน ในการรีด

DFT ดีกว่า Flex ในเรื่องของความรวดเร็ว ได้งานไวกว่า เพราะไม่ต้องลอกแผ่นเฟล็กหลังจากตัด ซึ่งต้องใช้เวลา และความชำนาญในการลอก ความคมชัดสำหรับตัวหนังสือเล็ก ๆ ดีกว่า รวมทั้งเมื่อสกรีนลงผ้าแล้ว ได้สัมผัสนุ่มกว่า 

งานสกรีน Flex หรือ Flex ตัด ก็ยังได้รับความนิยมสำหรับงานสกรีน ชื่อ หมายเลข เสื้อกิจกรรม กิจกรรมด่วน เพราะเพียงนำแผ่น flex มาตัดเพื่อขึ้นงานได้เลย 

## เนื้อผ้าที่เหมาะสมในการใช้ Flex

งานสกรีนรูปแบบ Flex สามารถสกรีนได้บนเนื้อผ้าที่หลากหลาย ไม่ว่าจะเป็น [ผ้าแคนวาส (canvas)](https://www.montratrading.com/blog/9-ways-to-use-canvas-fabric.html)
, [ผ้า Cotton](/what-is-cotton), [เสื้อโปโล](/company-shirt), กระเป๋าผ้าดิบ หรือบนหมวก

![กระเป๋าผ้า](/blog/what-is-flex-screen-1.png)

![กระเป๋าผ้า](/blog/what-is-flex-screen-3.png)

## งาน Flex เหมาะกับงานแบบใด

เหมาะกับงานตัวอักษร งานโลโก้ หรือลายสกรีนเสื้อ ที่ไม่มีรายละเอียดซับซ้อนมากนัก มีขนาดพิมพ์จำกัด งาน Flex สามารถใช้ได้ในการที่ต้องการเทคนิคบางประเภทที่งานซิลค์สกรีนไม่สามารถทำได้เช่น Hologram , Cameleon , Mirror หรือ Reflective Rainbow 

## สิ่งที่เราต้องเตรียมในการสกรีนเสื้อด้วย Flex

การสกรีนเสื้อแบบ Flex ต้องมีการจัดเตรียมลวดลายหรือ หรือตัวอักษรที่ต้องการทำการตัด รวมทั้งต้องมีอุปกรณ์ในการทำงาน Flex คือเครื่องตัด Flex และเครื่องรีดร้อน 

## ขั้นตอนการสกรีนแบบ Flex

1. เริ่มจากนำชิ้นงานที่ออกแบบเป็นลายเส้น ข้อความ รูปภาพ เบอร์เสื้อกีฬา ออกแบบด้วยโปรแกรม ใช้เครื่องตัดสติกเกอร์เป็นผู้ผลิตชิ้นงานที่ออกแบบ โดยตัดตามลายเส้น หรือข้อความตามที่เราต้องการ 
2. จากนั้นนำชิ้นงานที่ผลิตออกมา วางบนตำแหน่งที่ต้องการรีด ลงบนเสื้อผ้า ก่อนนำไปรีดลงบนเสื้อผ้าต่างๆ ด้วยเครื่องรีดความร้อน (Heat Transfer) รีดชิ้นงานแผ่นเฟล็กซ์กับเนื้อผ้าด้วยกัน แล้วลอกฟิล์มพลาสติกออกจากชิ้นงานนั้น

["สมศรีมีเสื้อ"](/https://somsritshirt.com/)
เรายินดีให้คำปรึกษา รวมทั้งแนะนำสินค้า เนื้อผ้า เทคนิคการตัดเย็บ หากท่านใดสนใจสกรีนเสื้อสวยๆ สามารถติดต่อเข้ามาที่ LINE : @somsritshirt  หรือ Facebook : somsritshirt  และติดต่อเร่งด่วนได้ทางเบอร์ 02 430 0678, 066 112 6521, 066 114 1399, 063 421 6521
