---
title: ไขข้อสงสัย! ผ้าโพลีเอสเตอร์ (Polyester) คืออะไร? ใช้ทำอะไรบ้าง?
image: /blog/what-is-polyester-fabric-used-for-header.jpg
---
ในโลกของสิ่งทอและแฟชั่น “ผ้าโพลีเอสเตอร์ (Polyester)” คือหนึ่งในวัสดุที่เราพบเจอได้บ่อยที่สุด ไม่ว่าจะเป็นเสื้อผ้ากีฬา เสื้อยูนิฟอร์ม ชุดทำงาน ไปจนถึงผ้าม่าน หรือของใช้ภายในบ้าน แม้จะได้รับความนิยมอย่างแพร่หลาย แต่หลายคนก็ยังไม่แน่ใจว่า “โพลีเอสเตอร์” คืออะไร มีข้อดีข้อเสียอย่างไร และเหมาะกับการใช้งานแบบไหน บทความนี้จะพาคุณไปรู้จักกับผ้าโพลีเอสเตอร์อย่างละเอียดและรอบด้าน

ผ้าโพลีเอสเตอร์เป็นหนึ่งในสิ่งทอที่เติบโตเร็วที่สุดในอุตสาหกรรมสิ่งทอทั่วโลก ด้วยคุณสมบัติที่ตอบโจทย์ทั้งผู้ผลิตและผู้บริโภค เช่น ราคาไม่แพง ทนทานต่อการใช้งาน และดูแลง่าย ทำให้ผ้าชนิดนี้ถูกเลือกใช้ในอุตสาหกรรมหลากหลาย ทั้งแฟชั่น อุตสาหกรรมกีฬา เฟอร์นิเจอร์ ไปจนถึงงานตกแต่งภายใน

ความนิยมของผ้าโพลีเอสเตอร์ส่วนหนึ่งมาจากการพัฒนาเทคโนโลยีการผลิตเส้นใยสังเคราะห์ ซึ่งช่วยให้ผ้าประเภทนี้สามารถปรับปรุงคุณสมบัติเฉพาะได้ตามการใช้งาน เช่น เพิ่มความยืดหยุ่น ปรับผิวสัมผัสให้คล้ายฝ้าย หรือพัฒนาให้กันน้ำและระบายอากาศได้ดีขึ้น

**ผ้าโพลีเอสเตอร์ (Polyester) คืออะไร?**

ผ้าโพลีเอสเตอร์ (Polyester) เป็นชื่อเรียกรวมของกลุ่มโพลิเมอร์ที่เกิดจากกระบวนการสังเคราะห์ทางเคมี ซึ่งมีโครงสร้างโมเลกุลที่ประกอบด้วย [“เอสเทอร์” Ester](https://th.wikipedia.org/wiki/%E0%B9%80%E0%B8%AD%E0%B8%AA%E0%B9%80%E0%B8%97%E0%B8%AD%E0%B8%A3%E0%B9%8C)  เป็นหน่วยย่อยหลัก โดยโพลีเอสเตอร์ที่ใช้ในการผลิตสิ่งทอส่วนใหญ่คือ Polyethylene Terephthalate (PET) ซึ่งเป็นชนิดเดียวกันกับที่ใช้ผลิตขวดน้ำพลาสติก PET

เมื่อนำมาทำเป็นเส้นใยแล้ว PET จะมีคุณสมบัติเด่นคือ แข็งแรง คงรูป ไม่ยับง่าย และไม่ดูดซึมน้ำ ทำให้เหมาะกับการใช้งานที่ต้องการความทนทานและแห้งเร็ว

การผลิตผ้าโพลีเอสเตอร์เริ่มจากวัตถุดิบปิโตรเคมี ได้แก่ [กรดเทเรฟทาลิก (PTA) ](https://en.wikipedia.org/wiki/Terephthalic_acid)  [เอทิลีนไกลคอล](https://th.wikipedia.org/wiki/%E0%B9%80%E0%B8%AD%E0%B8%97%E0%B8%B4%E0%B8%A5%E0%B8%B5%E0%B8%99%E0%B9%84%E0%B8%81%E0%B8%A5%E0%B8%84%E0%B8%AD%E0%B8%A5)  ซึ่งถูกนำมาผ่านกระบวนการพอลิเมอร์ไรเซชัน (Polymerization) เพื่อสร้างพอลิเมอร์ 

- หลอมวัตถุดิบให้เป็นของเหลว
- ดันของเหลวผ่านหัวฉีด (Spinneret) เพื่อสร้างเส้นใยเล็ก ๆ
- ยืดเส้นใย (Drawing) เพื่อเพิ่มความแข็งแรงและเรียงตัวของโมเลกุล
- ม้วนเก็บเป็นเส้นด้าย แล้วนำไปทอหรือถักเป็นผ้า

นอกจากเส้นใยแบบ “ฟิลาเมนต์” แล้ว ยังสามารถผลิตเป็นเส้นใย “สเตเปิล” (Staple Fiber) ที่มีลักษณะคล้ายฝ้าย เพื่อนำไปผสมกับเส้นใยธรรมชาติได้อีกด้วย

**ประวัติความเป็นมาของผ้าโพลีเอสเตอร์**

ผ้าโพลีเอสเตอร์ถูกค้นพบครั้งแรกโดย นักเคมีชาวอังกฤษ John Rex Whinfield และ James Tennant Dickson ในปี ค.ศ. 1941 ภายใต้การสนับสนุนของบริษัท Calico Printers’ Association ในเมืองแมนเชสเตอร์ ประเทศอังกฤษ

ต่อมาในช่วงปลายทศวรรษ 1940 บริษัท DuPont จากสหรัฐอเมริกาได้พัฒนาผ้าโพลีเอสเตอร์ในชื่อทางการค้า “Dacron” ซึ่งกลายเป็นผลิตภัณฑ์สิ่งทอที่ได้รับความนิยมอย่างรวดเร็วในยุคหลังสงครามโลกครั้งที่ 2 เพราะราคาถูกและดูแลง่ายกว่าผ้าฝ้าย

![โพลีเอสเตอร์ (Polyester) เป็นชื่อเรียกรวมของกลุ่มโพลิเมอร์ที่เกิดจากกระบวนการสังเคราะห์ทางเคมี ซึ่งมีโครงสร้างโมเลกุลที่ประกอบด้วย “เอสเทอร์” (Ester) เป็นหน่วยย่อยหลัก](/blog/426.jpg)

**คุณสมบัติเด่นของผ้าโพลีเอสเตอร์ (Polyester)**

- **แข็งแรง ทนทาน:** ทนต่อแรงดึง แรงเสียดสี และไม่ขาดง่าย แม้ผ่านการซักบ่อยครั้ง
- **คงรูปดีเยี่ยม:** ไม่ย้วย ไม่หดตัว และไม่เสียทรง แม้ใช้งานหนัก
- **แห้งเร็ว:** ไม่ดูดซับความชื้น ทำให้ระบายเหงื่อได้ไวและเหมาะกับการสวมใส่กลางแจ้ง
- **ไม่ยับง่าย:** ช่วยลดเวลาการรีดผ้า และทำให้เสื้อผ้าดูเรียบร้อยตลอดวัน
- **น้ำหนักเบา:** เหมาะกับเสื้อผ้ากีฬาและชุดเดินทาง
- **ทนต่อแสงแดดและสารเคมี:** เหมาะกับการใช้งานกลางแจ้ง หรือในอุตสาหกรรมที่สัมผัสกับสารเคมีบางชนิด
- **สามารถพิมพ์ลายและย้อมสีได้ดี:** โดยเฉพาะเทคนิค Sublimation ที่ให้สีสด คมชัด และไม่หลุดลอกง่าย

**ข้อดีและข้อควรระวังในการเลือกใช้ผ้าโพลีเอสเตอร์ (Polyester)**

**ข้อดี**

ราคาไม่แพง ผลิตได้ในปริมาณมาก ลดต้นทุนการผลิต

อายุการใช้งานยาวนาน ไม่เปื่อยง่ายเมื่อเปรียบเทียบกับผ้าฝ้ายหรือผ้าไหม

ดูแลง่าย ซักเครื่องได้ ไม่ต้องรีด และแห้งเร็ว

มีคุณสมบัติปรับแต่งได้หลากหลาย เช่น เคลือบกันน้ำ กันไฟ หรือผสมกับวัสดุอื่นเพื่อปรับผิวสัมผัส

**ข้อควรระวัง**

ระบายอากาศได้น้อย เสี่ยงต่อการอับชื้นและไม่สบายตัวในอากาศร้อน

เกิดไฟฟ้าสถิต ทำให้ผ้าดูดฝุ่นและสิ่งสกปรกได้ง่าย

ไม่ย่อยสลายตามธรรมชาติ หากไม่ได้รีไซเคิลอย่างเหมาะสมจะสะสมเป็นขยะพลาสติก

อาจทำให้เกิดการระคายเคือง สำหรับผู้ที่มีผิวแพ้ง่ายหรือเป็นโรคผิวหนังบางประเภท

**ผ้าโพลีเอสเตอร์นิยมใช้ทำอะไรบ้าง?**

- เสื้อผ้าแฟชั่น โดยเฉพาะเสื้อผ้าที่ต้องการคงรูปดี เช่น ชุดทำงาน สูท หรือเดรส
- เสื้อผ้ากีฬาและชุดกิจกรรมกลางแจ้ง เพราะแห้งเร็ว เบา และทนทาน
- ของใช้ภายในบ้าน เช่น ผ้าม่าน ปลอกหมอน ผ้าคลุมโซฟา และพรม
- อุตสาหกรรมการพิมพ์ลายผ้า ด้วยเทคนิค Sublimation ซึ่งใช้ได้ดีกับผ้าโพลีเอสเตอร์เท่านั้น
- อุปกรณ์เดินทางและกลางแจ้ง เช่น เป้ ผ้าเต็นท์ เสื้อกันลม หรือร่ม
- วัสดุรีไซเคิล โพลีเอสเตอร์จากขวด PET สามารถนำกลับมาใช้ใหม่เพื่อผลิตเสื้อผ้า กระเป๋า หรืออุปกรณ์กีฬาได้

![ผ้าโพลีเอสเตอร์ (Polyester) นิยมใช้  เช่น ชุดทำงาน สูท หรือเดรส ](/blog/102136.jpg)

**เปรียบเทียบผ้าโพลีเอสเตอร์กับผ้าชนิดอื่น**
- Polyester vs Cotton (คอตตอน)


| **คุณสมบัติ**              | **Polyester** | **Cotton**     |
|---------------------------|---------------|----------------|
| ความนุ่มสบาย              | ปานกลาง      | สูงมาก         |
| ระบายอากาศ               | ต่ำ           | ดีเยี่ยม       |
| แห้งเร็ว                  | เร็วมาก       | ช้า            |
| ยับง่าย                   | ไม่ยับ        | ยับง่ายมาก     |
| ทนทาน                    | สูง           | ปานกลาง        |
| เป็นมิตรกับสิ่งแวดล้อม    | ต่ำ           | สูง            |
| ราคา                      | ถูกกว่า       | แพงกว่า        |


- โพลีเอสเตอร์เหมาะกับคนที่ต้องการเสื้อผ้าทนทานและดูแลง่าย
- ผ้าฝ้ายเหมาะกับผู้ที่ต้องการความสบายและระบายอากาศดี
- Polyester vs TC (ผ้า Cotton ผสมโพลีเอสเตอร์)


| **คุณสมบัติ**       | **Polyester**         | **TC**                     |
|---------------------|------------------------|----------------------------|
| ความนุ่ม            | ปานกลาง               | ค่อนข้างนุ่ม              |
| ระบายอากาศ         | ต่ำ                    | ปานกลาง                   |
| ยับง่าย             | ไม่ยับ                 | ยับเล็กน้อย               |
| ความทนทาน          | สูง                    | ปานกลางถึงสูง            |
| เหมาะกับงาน         | เสื้อกีฬา ผ้าแห้งเร็ว | เสื้อยืด ยูนิฟอร์ม        |


TC เป็นผ้าลูกผสมที่พยายามรวมข้อดีของ Cotton และ Polyester เข้าด้วยกัน ให้ความสบายพอสมควรแต่ยังดูแลง่าย

Polyester vs Nylon (ไนลอน)


| **คุณสมบัติ**         | **Polyester**             | **Nylon**                           |
|------------------------|----------------------------|--------------------------------------|
| ความแข็งแรง           | สูง                         | สูงมาก                              |
| ยืดหยุ่น               | ปานกลาง                    | สูง                                 |
| ดูดน้ำ                 | น้อย                        | มากกว่า Polyester                   |
| ทนต่อ UV              | ดีกว่า                      | น้อยกว่า                            |
| ทนต่อแรงกระแทก       | ปานกลาง                    | สูง                                 |
| การใช้งานหลัก          | เสื้อผ้า พิมพ์ลาย           | อุปกรณ์กีฬา กระเป๋า เชือก           |


Nylon เหมาะกับงานที่ต้องการความยืดหยุ่นและแรงดึงสูง เช่น อุปกรณ์ภาคสนามหรือปีนเขา ส่วน Polyester เหมาะกับการใช้งานทั่วไปที่เน้นคงรูปและการดูแลรักษาง่าย

ผ้าโพลีเอสเตอร์ (Polyester)เป็นวัสดุที่ตอบโจทย์การใช้งานในหลากหลายรูปแบบ ทั้งด้านแฟชั่น กีฬา และอุตสาหกรรม ด้วยคุณสมบัติที่โดดเด่นเรื่องความทนทาน ราคาประหยัด และดูแลง่าย แม้จะมีข้อจำกัดด้านการระบายอากาศ แต่ก็สามารถปรับแต่งหรือผสมกับเส้นใยอื่นเพื่อเพิ่มความสบายได้

สำหรับใครที่กำลังมองหาผ้าสำหรับการใช้งานที่คุ้มค่าในระยะยาว ผ้าโพลีเอสเตอร์ก็ยังคงเป็นหนึ่งในตัวเลือกที่ไม่ควรมองข้าม

**อยากสั่งผลิตเสื้อผ้าจากผ้าโพลีเอสเตอร์คุณภาพดี? ให้ สมศรีมีเสื้อ ช่วยดูแล**

หากคุณกำลังมองหาผู้ผลิตเสื้อผ้าจากผ้าโพลีเอสเตอร์ (Polyester)ที่ได้มาตรฐาน ตัดเย็บประณีต สีสันคมชัด และมีทีมงานมืออาชีพคอยดูแลทุกขั้นตอน “สมศรีมีเสื้อ” พร้อมให้บริการคุณอย่างครบวงจร

**เราเชี่ยวชาญด้านการผลิตเสื้อจากผ้าโพลีเอสเตอร์** ทั้งเสื้อกีฬา เสื้อพิมพ์ลาย เสื้อยูนิฟอร์ม และเสื้อกิจกรรม

**ใช้ผ้าเกรดพรีเมียม ทนทาน ระบายอากาศดี** และรองรับงานพิมพ์ [Sublimation](/t-shirt-screen-printing-sublimation)สีชัดติดทนนาน

**พร้อมจัดส่งทั่วประเทศรับออกแบบลายเสื้อให้ฟรี** พร้อมให้คำปรึกษาเรื่องชนิดผ้าและการใช้งาน
