---
title: Checklist ก่อนสั่งทำเสื้อยืดครั้งแรก รู้ก่อน ลดพลาดได้เยอะ!
image: /blog/checklist-before-ordering-your-first-t-shirt-header.jpg
---

การสั่งทำเสื้อยืด ไม่ใช่เรื่องใหม่ในวงการธุรกิจ ไม่ว่าจะใช้ในกิจกรรมองค์กร อีเวนต์ งานแจกของพรีเมียม หรือแม้กระทั่งการสร้างแบรนด์แฟชั่นของตัวเอง แต่สำหรับคนที่ยังไม่เคยสั่งทำเสื้อยืดมาก่อน อาจพบว่าการตัดสินใจหลายๆ อย่างไม่ใช่เรื่องง่าย และมีหลายประเด็นที่ต้องตัดสินใจ เช่น จะเลือกเนื้อผ้าแบบไหน? ต้องใช้เทคนิคการพิมพ์อะไร? หรือควรสั่งผลิตกี่ตัวถึงจะคุ้ม?

เพื่อให้คุณไม่ต้องเรียนรู้จากความผิดพลาด ลองดู Checklist นี้ก่อนสั่งทำเสื้อยืดครั้งแรก จะช่วยให้คุณประหยัดทั้งเวลา งบประมาณ และได้เสื้อยืดที่ตรงกับความต้องการที่สุด

**ทำไมต้องมี Checklist ก่อนสั่งทำเสื้อยืด?**

- **ลดความผิดพลาดที่ทำให้งานออกมาไม่ตรงใจ**

การสั่งผลิตเสื้อยืดมีรายละเอียดปลีกย่อยมาก หากไม่มีการเตรียมข้อมูลให้ชัดเจนตั้งแต่ต้น อาจเกิดปัญหาเสื้อสีไม่ตรง เนื้อผ้าไม่ถูกใจ หรือขนาดไม่พอดี ซึ่งล้วนแต่ส่งผลต่อภาพลักษณ์และความพึงพอใจของผู้สวมใส่ 

- **ประหยัดเวลาและงบประมาณ**

การวางแผนล่วงหน้าช่วยลดการแก้ไขซ้ำซ้อน หลีกเลี่ยงค่าใช้จ่ายแฝง เช่น ค่าทำบล็อกเพิ่ม หรือค่าส่งด่วน หรือแย่ที่สุด อาจจะต้องทำการผลิตใหม่ การวางแผนล่วงหน้า ยังทำให้กระบวนการสั่งผลิตราบรื่นยิ่งขึ้นด้วย

**Checklist 10 ข้อที่ควรรู้ก่อนสั่งทำเสื้อยืด**

**1. กำหนดวัตถุประสงค์ของเสื้อยืด**

สั่งเสื้อเพื่ออะไร? จุดประสงค์นี้ จะกำหนดดีไซน์ โทนสี ไปจนถึงต้นทุนที่เหมาะสม เช่น

- ใช้ในงานอีเวนต์: เน้นความเรียบง่าย ผลิตเร็ว
- แจกพนักงาน: เน้นใส่สบาย ใช้งานได้จริง
- ขายเป็นแบรนด์: เน้นคุณภาพสูง ดีไซน์โดดเด่น

**2. เลือกเนื้อผ้าให้เหมาะกับการใช้งาน และทำความรู้จักกับดีไซน์เสื้อยืด**

ประเภทผ้ายอดนิยม:

- Cotton Comb: ใส่สบาย ระบายอากาศดี
- Cotton Carded: ผิวสัมผัสหยาบกว่านิดหน่อย ราคาถูกลง
- TC (Teteron Cotton): ผสมผ้าสังเคราะห์ ทนทาน ไม่ยับง่าย
- TK (Teteron Knit): เนื้อเงา ราคาถูก ไม่ซึมเหงื่อ
- ไมโครโพลีเอสเตอร์: เหมาะกับงาน Sublimation

ดีไซน์เสื้อยืดที่ควรรู้:

- เสื้อยืดคอกลม (Basic Style)
- เสื้อยืดคอวี
- เสื้อยืดแขนกุด
- เสื้อยืด Oversize
- เสื้อยืด Crop Top

**3. เลือกสีเสื้อ และคำนึงถึงสีพื้นกับงานพิมพ์**

เสื้อสีเข้มกับลายสกรีนสีเข้มอาจมองไม่เห็นลาย ดังนั้นควรคำนึงถึง “ความตัดกัน” ระหว่างสีเสื้อกับ Artwork เพื่อให้ลวดลายโดดเด่นและอ่านง่าย

**4. เลือกเทคนิคการสกรีนให้เหมาะสม**

- [DTG (Direct to Garment):](/blog/what-is-dtg-screen) พิมพ์ลงผ้าโดยตรง เหมาะกับงานหลายสี
- [DTF (Direct to Film):](/blog/what-is-dtg-vs-dtf) พิมพ์ลงฟิล์มก่อนรีดลงผ้า คมชัด เหมาะกับจำนวนไม่มาก
- [Sublimation:](/blog/t-shirt-screen-printing-sublimation) เหมาะกับผ้าโพลีเอสเตอร์ สีสวยคงทน
- [Flex Printing:](/blog/what-is-flex-screen) เหมาะกับลายเรียบๆ สีเดี่ยว

**5. เตรียมไฟล์ Artwork ที่พร้อมสกรีน**

- ควรเป็นไฟล์ความละเอียดสูงอย่างน้อย 300 DPI
- ควรใช้ไฟล์เวกเตอร์ (AI, EPS) ถ้าต้องการขยายหรือปรับขนาดโดยไม่แตก
- ส่งไฟล์ให้โรงงานก่อนสั่งผลิตเสมอ

**6. ประเมินจำนวนการสั่งผลิตที่เหมาะสม**

สั่งเยอะ: ต้นทุนต่อชิ้นถูกลง
สั่งน้อย: อาจมีขั้นต่ำในงานสกรีนบางประเภท หรือขั้นต่ำของจำนวนเสื้อ หรือราคาต่อชิ้นสูงขึ้น

**7. กำหนดงบประมาณที่พร้อมจ่าย**

อย่าลืมรวมค่าใช้จ่ายแฝง เช่น

- ค่าบล็อกสกรีน
- ค่าจัดส่ง
- ค่าตัวอย่าง (หากต้องการดูของจริงก่อนผลิตจริง)

**8. ตรวจสอบขนาดเสื้อ (Size Chart)**

- ขอ Size Chart จากร้านเสื้อ
- วัดไซซ์จริงจากเสื้อที่ใส่ประจำ
- คำนึงถึงกลุ่มเป้าหมาย เช่น กลุ่มเด็ก วัยรุ่น หรือผู้ใหญ่

**9. เช็กระยะเวลาผลิตและจัดส่ง**

หากต้องใช้ในวันแน่นอน เช่น งานเปิดตัวสินค้า หรือกิจกรรมองค์กร ควรเผื่อเวลาผลิตอย่างน้อย 10-14 วันทำการ และควรสอบถามเรื่องรอบการผลิตของร้านล่วงหน้า

**10. เลือกร้านผลิตเสื้อยืดที่มีผลงานน่าเชื่อถือ**

- ดูรีวิวจากลูกค้าเก่า
- ขอผลงานตัวอย่าง
- สอบถามบริการหลังการขาย เช่น การเคลมสินค้า หากมีปัญหา

![สั่งทำเสื้อยืด การสั่งทำเสื้อยืด ไม่ใช่เรื่องใหม่ในวงการธุรกิจ ไม่ว่าจะใช้ในกิจกรรมองค์กร อีเวนต์ งานแจกของพรีเมียม หรือแม้กระทั่งการสร้างแบรนด์แฟชั่นของตัวเอง](/blog/checklist-before-ordering-your-first-t-shirt-1.jpg)

**ข้อผิดพลาดที่คนสั่งทำเสื้อยืดครั้งแรกมักพลาด**

- **เลือกผ้าผิดประเภท**

หลายคนเลือกผ้าจากราคาเป็นหลัก โดยไม่ได้พิจารณาการใช้งานจริง เช่น เลือกผ้า TK เพราะราคาถูกกว่า แต่เมื่อสวมใส่จริงกลับร้อน อับชื้น ซักไม่กี่ครั้งก็เสียทรง

โดยผลที่ตามมาคือคนที่ได้รับเสื้อใส่แล้วไม่สบายตัว แบรนด์เสียภาพลักษณ์ (ในกรณีที่ทำเสื้อแบรนด์ขาย) เสื้อต้องถูกทิ้งหรือไม่ได้ใช้งานจริง

ผู้สั่งผลิตควรสอบถามข้อดี-ข้อเสียของผ้าแต่ละชนิดจากร้านที่เชี่ยวชาญ รวมทั้งสามารถขอ ตัวอย่างผ้า มาลองสัมผัสหรือใส่ก่อนตัดสินใจ และดูความเหมาะสมระหว่าง “ราคา” กับ “คุณภาพที่ต้องการ”

- **ไม่เผื่อเวลาในการผลิต**

ผู้ที่ไม่เคยสั่งทำเสื้อยืดมาก่อน มักเข้าใจผิดว่าผลิตเสื้อเพียงไม่กี่ตัวจะใช้เวลาไม่กี่วัน หรือมาสั่งผลิตก่อนใช้งานเพียงไม่กี่วัน

ทำให้ ได้เสื้อไม่ทันวันงาน อาจต้องรีบเปลี่ยนร้านหรือหาทางออกเฉพาะหน้า เช่น สั่งเสื้อสำเร็จรูปมาใช้แทน คุณภาพลดลงเพราะต้องรีบผลิตแบบเร่งด่วน

ผู้สั่งทำควรเผื่อเวลา “อย่างน้อย 10-14 วันทำการ” (หรือนานกว่านั้น หากจำนวนมากหรือต้องการงานพิเศษ) เช็กตารางรอบการผลิตกับทางร้าน/โรงงานล่วงหน้า และกำหนด Deadline ชัดเจน และเผื่อเวลาสำหรับการแก้ไขหรือขนส่ง

- **ออกแบบ Artwork ไม่เหมาะกับเทคนิคสกรีน**

ใช้ไฟล์ภาพที่ไม่เหมาะกับการพิมพ์ เช่น ความละเอียดต่ำ หรือมีรายละเอียดมากเกินไปสำหรับเทคนิคสกรีนที่เลือก เช่น Flex หรือ Sublimation

ทำให้งานพิมพ์ไม่ชัด ภาพแตก สีเพี้ยน ต้องเสียเวลาปรับไฟล์ใหม่ บางกรณีอาจต้องเสียค่าแก้ไฟล์เพิ่มเติม

ผู้สั่งทำควรปรึกษาร้านผู้ผลิตว่า Artwork ของคุณเหมาะกับเทคนิคไหน รวมถึงใช้[ไฟล์ความละเอียดสูง (อย่างน้อย 300 DPI)](https://www.hellosticker.com/th_th/บล๊อก/เหตุใด%20300%20dpi%20จึงสำคัญ/) หรือ [ไฟล์เวกเตอร์ (.ai, .eps)](https://www.adobe.com/th_th/creativecloud/design/discover/vector-file.html)หลีกเลี่ยงการใช้รูปจากอินเทอร์เน็ตที่มีลิขสิทธิ์หรือความละเอียดต่ำ และขอร้านช่วย Mockup ภาพลงเสื้อก่อนยืนยันผลิตจริง

ไม่ว่าคุณจะเป็นมือใหม่หัดสั่ง หรือเคยสั่งมาแล้วแต่ยังไม่เคยได้ “งานที่ตรงใจ” ลองให้ [สมศรีมีเสื้อ](/) ดูแลสิคะ เพราะเราพร้อมช่วยให้เสื้อยืดของคุณออกมาตรงเป๊ะในทุกขั้นตอน

**ทำไมต้อง “สมศรีมีเสื้อ”?**

**มีบริการให้คำแนะนำครบวงจร**

เราช่วยคุณตั้งแต่เลือกเนื้อผ้าให้เหมาะกับการใช้งาน ไปจนถึงเทคนิคการสกรีนที่ตอบโจทย์งานของคุณ ทั้ง DTG, DTF, Sublimation, Flex และอื่นๆ

**รองรับการผลิตทั้งจำนวนน้อยและจำนวนมาก**

ไม่ต้องกังวลเรื่องขั้นต่ำ จะสั่งทำใส่เอง แจกพนักงาน หรือสั่งล็อตใหญ่เพื่อขายแบรนด์ เราก็พร้อมดูแล เลือกรูปงานสกรีน ให้เหมาะสมกับขั้นต่ำที่ต้องการ

**งานสวย คม ชัด ส่งตรงเวลา**

เราคัดสรรทั้งวัสดุและขั้นตอนการผลิตอย่างพิถีพิถัน ทุกชิ้นงานจะถูกตรวจสอบคุณภาพก่อนจัดส่ง

**มีการรับประกันงาน**

หากมีปัญหาเรื่องการผลิต เรายินดีรับผิดชอบและให้คำแนะนำทันที เพื่อให้คุณมั่นใจทุกครั้งที่สั่ง

**ออกแบบให้ฟรี**

ไม่มีทีมกราฟิก? ไม่ใช่ปัญหา เราช่วยคุณจัดวาง Artwork และ Mockup ตัวอย่างก่อนสั่งผลิตจริง โดยไม่มีค่าใช้จ่ายเพิ่มเติม