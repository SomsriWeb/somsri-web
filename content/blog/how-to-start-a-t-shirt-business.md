---
title: เคล็ดไม่ลับ อยากทำเสื้อยืดแบรนด์ตัวเองต้องรู้อะไรบ้าง!
image: /blog/how-to-start-a-t-shirt-business-header.png
---
![สกรีนเสื้อยืดแบรนด์ตัวเอง](/blog/how-to-start-a-t-shirt-business-1.png)

ในปัจจุบัน ปฏิเสธไม่ได้เลยว่ามีแบรนด์เสื้อยืดเกิดขึ้นมากมายตามท้องตลาด เนื่องจากเป็นสินค้าแฟชั่นที่สามารถใส่ได้ทุกเพศทุกวัย ตอบโจทย์ความต้องการของคนกลุ่มใหญ่ การเริ่มทำธุรกิจของตัวเองด้วยการทำ[เสื้อยืดสกรีน](/screen-t-shirt-service)
ขายจึงเป็นทางเลือกที่น่าสนใจ ในความเป็นจริงแล้วการเริ่มทำแบรนด์เสื้อยืดเองก็มีส่วนที่ต้องวางแผนและให้ความสำคัญไม่แพ้กับธุรกิจอื่น ๆ เพื่อให้ธุรกิจเสื้อยืดของคุณเป็นที่ชื่นชอบของลูกค้า สามารถสร้างรายได้ระยะยาว สมศรีมีเสื้อจึงมาแชร์เคล็ดไม่ลับที่ควรรู้ก่อนทำเสื้อยืดแบรนด์ตัวเองกันค่ะ

## ก่อนทำเสื้อยืดแบรนด์ตัวเอง ต้องรู้อะไรบ้าง

![สกรีนเสื้อ เสื้อยืด](/blog/how-to-start-a-t-shirt-business-2.png)

ก่อนที่เราจะเริ่มต้นทำแบรนด์[เสื้อยืด](/tshirt)
ของตัวเอง เราต้องคำนึงถึงปัจจัยหลาย ๆ อย่าง ทั้งในเรื่องของราคา กลุ่มเป้าหมายหลัก โปรโมชั่น ช่องทางจัดจำหน่าย และอีกสิ่งที่ต้องคำนึงถึงนั่นคือ เนื้อผ้า ดีไซน์ของเสื้อ และวิธีการสกรีนเสื้อ ในส่วนนี้นับว่าเป็นส่วนที่สำคัญมากที่สุดในการเริ่มต้นทำแบรนด์เสื้อยืดของตัวเองเลยก็ว่าได้ค่ะ เพราะเสื้อยืดคือผลิตภัณฑ์หรือสินค้าหลักของเรา ดังนั้นเราจึงจำเป็นต้องเลือกสิ่งที่ตรงกับความต้องการของเราที่สุดเพื่อให้สอดคล้องกับปัจจัยอื่น ๆ นั่นเองค่ะ แต่ก่อนที่เราจะเลือกให้ตรงกับความต้องการของเรานั้น เรามาทำความรู้จักกับเนื้อผ้า ดีไซน์เสื้อยืด และวิธีการสกรีนเสื้อกันก่อนดีกว่าค่ะ

### เสื้อยืด มีเนื้อผ้าอะไรบ้าง

ผ้าที่ใช้ผลิตเสื้อยืดมีหลากหลายประเภท การเลือกใช้ก็ขึ้นอยู่กับว่าต้องการให้เสื้อยืดของคุณตอบโจทย์คนกลุ่มไหน โดยผ้าที่เราจะพามาทำความรู้จักมีทั้งหมด 4 ชนิดด้วยกันค่ะ แต่ละชนิดมีความพิเศษยังไง มีอะไรแตกต่างกัน และผ้าชนิดไหนเหมาะกับการดีไซน์ของคุณบ้าง มาดูกันเลยค่ะ

**1.ผ้าฝ้าย (Cotton)**

ผ้าฝ้ายหรือที่เรียกกันว่า ผ้า Cotton เรียกได้ว่าเป็นผ้าสุดฮิต ที่นิยมนำมาใช้ในการทำเสื้อยืด มีความนุ่ม ระบายความร้อนได้ดี ใส่ง่ายสะดวกสบายเหมาะกับการทำเสื้อลำลอง แต่ข้อเสียของการนำผ้าฝ้ายมาทำเสื้อยืดคือไม่ทนต่อการซัก หดและย้วยง่ายค่ะ 

**2.ผ้าใยสังเคราะห์**

ผ้าใยสังเคราะห์หรือที่เรียกกันว่า ผ้าโพลีเอสเตอร์ หรือผ้า TK ค่ะ ถ้าแม้ว่าผ้าชนิดนี้จะระบายความร้อนได้ไม่ดีเท่าผ้าฝ้าย แต่ก็มีความเบาสบาย เนื้อผ้ายืดหยุ่น แห้งไว ทำให้ไม่เกิดการหดตัวต่อการซักหลาย ๆ ครั้งค่ะ เหมาะกับการนำมาทำเสื้อยืดที่ใส่ในที่ร่ม เพราะอยู่ทรง และยับยากนั่นเองค่ะ

**3.ผ้า CVC**

ผ้า CVC ทำมาจากผ้า Cotton ผสมกับผ้าโพลีเอสเตอร์ โดยมีส่วนผสมของผ้า Cotton 65% ผ้าโพลีเอสเตอร์ 35% รวมข้อดีของผ้าทั้งสองชนิดเข้าไว้ด้วยกัน มีความนุ่มน่าใส ระบายความร้อนได้กำลังดี เนื้อผ้ามีความคงตัวไม่หดตัวเมื่อซักหลาย ๆ ครั้ง ทำให้เหมาะกับการนำมาทำเสื้อยืดกิจกรรมต่าง ๆ ตอบโจทย์กลุ่มเป้าหมายหลายประเภทค่ะ

**4.ผ้า TC**

ผ้า TC ทำมาจากผ้า Cotton ผสมกับผ้าโพลีเอสเตอร์เช่นเดียวกัน แต่จะมีส่วนผสมของผ้าโพลีเอสเตอร์ 35% และผ้า Cotton 35% ซึ่งผ้าชนิดนี้จะเน้นข้อดีของผ้าโพลีเอสเตอร์เป็นหลัก ทำให้เนื้อผ้ามีความยืดหยุ่น นุ่มลื่น และทนทานต่อการซักค่ะ

### เสื้อยืด มีดีไซน์ไหนบ้าง

สำหรับการเลือกดีไซน์ของเสื้อนั้น เราต้องเลือกให้เหมาะสมกับความต้องการของกลุ่มเป้าหมายที่เราตั้งไว้ ซึ่งดีไซน์ของเสื้อยืดมีแบบไหนบ้าง เรามาทำความเข้าใจกันเลยค่ะ

1.เสื้อยืดคอกลม เป็นเสื้อยืด Basic Style มีลักษณะคอกลมและแขนสั้น สามารถเข้าได้กับทุกลุค เหมาะกับทุกรูปร่างเพราะมีให้เลือกหลากหลายไซซ์ตรงกับความต้องการ

2.เสื้อยืดคอวี เป็นเสื้อยืดที่เหมาะกับคนทุกรูปร่างเช่นกันค่ะ เพราะเมื่อสวมใส่แล้วจะช่วยให้ดูผอมเพรียวมากขึ้นนั่นเองค่ะ

3.เสื้อยืดคอปาด เป็นเสื้อยืดที่เน้นเป็น Style เรียบง่าย สวมใส่ได้ทุกโอกาส เหมาะกับคนที่มีลักษณะไหล่แคบและสะโพกใหญ่ สวมใส่แล้วจะช่วยให้ดูโปร่งมากขึ้นค่ะ

4.เสื้อยืด Oversize เหมาะสำหรับทุกคน ใส่ง่าย ใส่สบาย จะใส่อยู่บ้านหรือนำมา Mix & Match ให้เข้ากับ Style ต่าง ๆ จะแต่งเท่ ๆ แบบแนวสตรีท หรือน่ารักแบบมินิมอลก็ได้เลยค่ะ

5.เสื้อยืด Crop Top เป็นดีไซน์เสื้อยืดที่เหมาะกับผู้ที่ต้องการจะพรางหุ่นตัวเอง เช่น ผู้ที่ไม่ค่อยมีเอวคอด หรือผู้ที่มีต้นแขนใหญ่เพื่อเป็นการดึงดูดสายตาไปยังส่วนอื่นนั่นเองค่ะ

6.เสื้อยืดแขนกุด เหมาะสำหรับผู้ที่ต้องการจะพรางแขนเพราะเมื่อสวมใส่แล้วจะทำให้แขนดูเล็กลง หรือจะนำเสื้อคลุมมาสวมทับก็ได้ค่ะ 
เป็นยังไงกันบ้างคะ รู้อย่างนี้แล้วก็สามารถเลือกดีไซน์ของเสื้อยืดได้ง่ายขึ้นแล้วใช่ไหมคะ ที่สมศรีมีเสื้อเรามีดีไซน์ของเสื้อให้เลือกมากมาย ถ้าได้แบบที่ตรงใจแล้วบอกเราได้เลยค่ะ

### วิธีการสกรีนเสื้อ

วิธีการสกรีนเสื้อเป็นอีกหนึ่งข้อที่สำคัญไม่แพ้กันค่ะ ถึงแม้คุณจะเลือกใช้ผ้าที่มีคุณภาพดีเยี่ยมมาทำเสื้อยืดสกรีนขาย แต่ถ้าใช้วิธีการสกรีนเสื้อยืดผิดวิธี อาจจะทำให้เสื้อยืดของคุณเสียและต้องทิ้งไปอย่างน่าเสียดายค่ะ หรือเกิดปัญหาหลังสกรีนเช่น สีหลุด สกรีนแตก ซักไม่กี่ครั้งเสื้อยืดสกรีนก็ซีด ดังนั้นในการสกรีนเสื้อต้องมีความละเอียด รู้จักเทคนิคและอุปกรณ์การสกรีนที่หลากหลาย และควรศึกษาว่าผ้าชนิดที่คุณเลือกใช้ ดีไซน์ที่คุณต้องการทำ เหมาะกับสีสกรีนเสื้อแบบไหน เพื่อให้เสื้อยืดของคุณออกมาสวยงาม มีคุณภาพ ตรงตามความต้องการค่ะ ซึ่งการจ้าง[โรงงานสกรีนเสื้อ](/screen-t-shirt-service)
ถือเป็นทางเลือกที่ดี นอกจากจะมีเทคนิคการสกรีนให้เลือกหลายแบบ ยังมีสีให้คุณเลือกหลายประเภท ไม่ต้องกังวลเรื่องขั้นตอนผลิตค่ะ

อ่านสาระน่ารู้เกี่ยวกับการสกรีนเสื้อยืดได้ที่นี่ค่ะ : [เทคนิคลับ สกรีนเสื้อวิธีไหนดี!](/shirt-screen)

## อยากทำเสื้อยืดแบรนด์ตัวเอง ทำเอง หรือ จ้างโรงงานดี

![สมศรีมีเสื้อ รับผลิตเสื้อแบรนด์ตัวเอง ผู้เชี่ยวชาญด้านการผหลิตเสื้อแบบครบวงจร พร้อมเป็นผู้ช่วยให้คำแนะนำตั้งแต่เริ่มผลิต ออกแบบ และส่งงานคุณภาพถึงมือลูกค้า](/blog/how-to-start-a-t-shirt-business-3.png)

สำหรับคนที่กำลังเริ่มต้นทำเสื้อยืดแบรนด์ตัวเองมักจะลังเลและสับสนอยู่เสมอว่าเราจะทำเอง หรือจ้างโรงงานผลิตเสื้อยืดดี เราจึงขออนุญาตแนะนำทางเลือกให้กับคนที่กำลังเริ่มต้นค่ะ

ในส่วนของการเริ่มต้นแบบทำเองจะสามารถควบคุมคุณภาพของเสื้อยืดได้ ได้กำไรเยอะกว่าเมื่อเทียบกับการจ้างโรงงาน และสามารถผลิตเสื้อยืดได้ตามความต้องการ หรือจะผลิตเสื้อยืดตอนที่มีออเดอร์ก็ได้ค่ะ ทำให้ลดการสต๊อกเสื้อยืดเกินความจำเป็น แต่การเริ่มต้นแบรนด์ด้วยการทำเองนั้นจะมีค่าใช้จ่ายและต้นทุนในการเริ่มต้นสูง เพราะต้องซื้อเครื่องจักรต่าง ๆ ในการผลิตเสื้อยืด และช่วงแรกในการเริ่มต้นก็อาจจะมีการทำผิดพลาดส่งผลให้ขาดทุนได้นั่นเองค่ะ นอกจากนี้อาจทำให้เราต้องจ้างคนเพิ่ม และเสี่ยงต่อการจมทุนอีกด้วยค่ะ

ในส่วนของการเริ่มต้นแบบจ้างโรงงาน เราแนะนำสำหรับคนที่เริ่มต้นในการทำแบรนด์เสื้อยืดเลยค่ะ เพราะไม่ต้องลงทุนในการซื้อเครื่องจักร ไม่ต้องจ้างคนเพิ่ม สามารถซื้อเสื้อยืดราคาโรงงานได้ ไม่เสี่ยงต่อการจมทุนค่ะ และมีขั้นตอนการผลิตเสื้อยืดจากผู้ผลิตที่มีประสบการณ์ไม่ทำให้เกิดความผิดพลาด หรือหากมีข้อผิดพลาดเราก็สามารถเคลมกับทางโรงงานรับทำเสื้อยืด นอกจากนี้เรายังสามารถสั่งผลิตเสื้อยืดได้ในจำนวนมาก อีกทั้งไม่ต้องหาข้อมูลในเรื่องของเนื้อผ้า ดีไซน์ของเสื้อ และวิธีการสกรีนเสื้อยืดเอง เพราะทางโรงงานรับทำเสื้อยืดจะมีรายละเอียดต่าง ๆ ให้อย่างชัดเจน และมีสินค้าตัวอย่างให้ประกอบการตัดสินใจ ทำให้เราสามารถเลือกได้ตรงกับความต้องการอีกด้วยค่ะ

### 5 วิธีง่าย ๆ ช่วยเลือกโรงงานผลิตเสื้อยืด

เทคนิคการเลือกโรงงานรับทำเสื้อยืด โรงงานรับทำเสื้อยืดสกรีนนั้น แน่นอนว่าเราก็ต้องเลือกโรงงานที่มีคุณภาพ มีความตรงต่อเวลาเป็นลำดับแรก แต่เราจะรู้ได้อย่างไรว่าโรงงานที่เราเลือกตรงกับความต้องการของเรา สมศรีมีเสื้อมีเทคนิคในการเลือกโรงงานรับทำเสื้อยืดมาฝากค่ะ

1.เลือกโรงงานรับทำเสื้อยืด เสื้อยืดสกรีนที่มีเนื้อผ้า ดีไซน์ของเสื้อ และมีสีสกรีนเสื้อให้เลือกหลากหลาย เพื่อให้เราสามารถเลือกได้ตรงกับความการนั่นเองค่ะ

2.เลือกโรงงานที่มีการแจ้งรายละเอียดต่าง ๆ เกี่ยวกับเสื้อยืดอย่างชัดเจนเพื่อช่วยให้เราประกอบการตัดสินใจได้ เช่น ขนาดของแต่ละไซซ์ เนื้อผ้าแต่ละชนิดมีความแตกต่างกันอย่างไร ควรเลือกใช้สีสกรีนเสื้อแบบใด เป็นต้น

3.เลือกโรงงานที่มีตัวอย่างของเสื้อยืดที่ใช้เนื้อผ้าและดีไซน์ของเสือแต่ละแบบ รวมไปถึงเสื้อยืดสกรีนที่ใช้การสกรีนที่หลากหลายให้ลูกค้าดูเพื่อประกอบการตัดสินใจค่ะ

4.เลือกโรงงานรับทำเสื้อยืดที่มีการแจ้งกำหนดส่งอย่างชัดเจน ส่งตรงเวลา มีการรับประกัน และสามารถเคลมได้ภายใต้เงื่อนไขที่กำหนดหากสินค้าเกิดความเสียหายค่ะ

5.เลือกโรงงานที่มีการรีวิวจากลูกค้าจริงและเชื่อถือเพื่อป้องกันการถูกฉ้อโกง และได้ของไม่มีคุณภาพนั่นเองค่ะ
แต่อย่างไรก็ตาม ถ้าเราสามารถเลือกโรงงานผลิตเสื้อยืดที่มีการรับสั่งทำเสื้อยืด และเสื้อยืดสกรีนได้ในที่เดียวกันมันคงจะดีกว่าการหาโรงงานแยกทำ ซึ่งร้านของเรามีเราบริการที่ครบวงจรทั้งการรับสั่งทำเสื้อยืด และเสื้อยืดสกรีน มีเนื้อผ้า ดีไซน์ของเสื้อ สีสกรีนและวิธีการสกรีนให้เลือกมากมาย เรามีการรับประกันหากสินค้าได้รับความเสียหาย สั่งซื้อได้ง่าย ส่งงานตรงเวลา และยินดีให้คำปรึกษาเพิ่มเติมต้องที่ “สมศรีมีเสื้อ” นะคะ

## สั่งทำเสื้อยืดแบรนด์ตัวเองที่ไหนดี**
![](/blog/how-to-start-a-t-shirt-business-4.png)

สมศรีมีเสื้อเป็นบริษัทผลิตสิ่งทอทุกชนิด นอกจากการผลิตสินค้าที่มีคุณภาพส่งถึงลูกค้าแล้ว เราต้องการส่งมอบความสุขให้ถึงมือลูกค้าทุกคน เสื้อทุกตัว ผลงานของเราทุกชิ้น เราใส่ใจในการผลิต ทำให้มีลูกค้ามากมายที่ไว้วางใจเราทั้งในและนอกประเทศ ไม่ว่าจะเป็นงานผลิตเสื้อยืด งานสกรีน งานปัก และงานออกแบบสินค้าพรีเมียมต่าง ๆ มีความสวยงาม ทนทาน มีคุณภาพ การันตีคุณภาพได้เลยค่ะ หากคุณสนใจสั่งทำเสื้อยืดกับเรา สามารถดูรายละเอียดและตัวอย่างงานต่าง ๆ ผ่านเว็บไซต์ [somsritshirt.com](/https://somsritshirt.com/)
 ได้เลยนะคะ ยินดีให้บริการค่ะ

## สรุปแนวทางการทำเสื้อยืดแบรนด์ตัวเอง

![สียางสกรีนเสื้อ จะมีลายที่ชัดเจน](/blog/how-to-start-a-t-shirt-business-5.png)

ในการทำเสื้อยืดแบรนด์ตัวเอง เราก็อยากให้เสื้อยืดของแบรนด์เราสวย มีคุณภาพ ถูกใจคนซื้อให้กลับมาอุดหนุนซ้ำอีกใช่ไหมคะ ดังนั้นในขั้นตอนการผลิตจึงเป็นสิ่งที่เราควรใส่ใจและให้ความสำคัญ เพื่อให้คุ้มค่ากับการลงทุน และได้ผลตอบรับที่น่าพึงพอใจ แต่การจะเริ่มใหม่เองทั้งหมดนั้นเป็นเรื่องยาก หากคุณไม่มีประสบการณ์ในการทำแบรนด์เสื้อยืดมาก่อน อาจเกิดปัญหาเรื่องค่าใช้จ่าย ปัญหาการผลิตตามมาได้ค่ะ

ที่สมศรีมีเสื้อเราจึงมีบริการรับผลิตเสื้อยืด บริการสกรีนเสื้อ และบริการออกแบบเสื้อตามความต้องการ เหมาะสำหรับผู้ที่เริ่มทำเสื้อยืดแบรนด์ตัวเอง เราใส่ใจทุกขั้นตอนการผลิตเพื่อให้แบรนด์เสื้อยืดของคุณมีคุณภาพ ส่งต่อความสุขจากมือเราถึงมือลูกค้าของคุณ สนใจสั่งทำเสื้อยืดสามารถติดต่อเราได้ที่

LINE : [@somsritshirt](https://page.line.me/diz8986o?openQrModal=true)
 หรือทาง [Facebook : somsritshirt ](https://www.facebook.com/somsritshirt)นะคะ ยินดีให้คำปรึกษาค่ะ

เร่งด่วนติดต่อทางเบอร์ด้านล่างได้เลยค่ะ 

เร่งด่วนติดต่อทางเบอร์ด้านล่างได้เลยค่ะ 

02 430 0678

066 112 6521

066 114 1399

063 421 6521