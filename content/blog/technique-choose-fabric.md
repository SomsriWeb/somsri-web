---
title: เทคนิคการเลือกเนื้อผ้า ให้คุ้มค่า ตรงกับการใช้งาน
image: /blog/technique-choose-fabric-header.jpeg
---

ในการเลือกเนื้อผ้าแต่ละอย่างนั้นสิ่งที่ต้องคำนึงเป็นอันดับต้นๆเลยคือการเลือกเนื้อผ้าให้เหมาะสมกับการใช้งาน หากเลือกเนื้อผ้าไม่เหมาะสมกับการใช้งาน อาจจะทำให้ไม่ได้รับความสะดวกสบายในขณะใช้งาน มีผลต่อความทนทานต่อตัวเสื้อ และสิ้นเปลืองงบประมาณ วันนี้สมศรีมีเสื้อจึงนำเคล็ดลับในการเลือกเนื้อผ้าให้เหมาะสมกับการใช้งานมาฝากกันค่ะ

## เสื้อสำหรับนักกีฬา

สำหรับชุดกีฬาควรเลือกผ้าโพลีเอสเตอร์ที่มีความยืดหยุ่นสูง เป็นทางเลือกที่ดีในการระบายอากาศ ไม่อับชื้น แห้งไว และคล่องตัวเวลาเคลื่อนไหว ซึ่งผ้าที่นิยมทำมาทำชุดกีฬาได้แก่ ผ้าไมโครดาวกระจาย, ผ้าเมล็ดข้าวสาร, ผ้าไมโครตาข่าย เป็นต้นค่ะ

![image](/blog/technique-choose-fabric-1.jpeg)

## เสื้อสำหรับงานอีเว้นท์ และกิจกรรมต่างๆ

สำหรับงานอีเว้นท์หรือกิจกรรมต่าง ๆ ลักษณะการใช้งานมักใช้งานระยะสั้น ลูกค้าส่วนใหญ่มักมีการตั้งงบประมาณในใจ หรือมีการเบิกงบบริษัทมาแล้ว ซึ่งเนื้อผ้าที่แนะนำจะเป็น TC/TK ข้อดีคือ ราคาไม่สูง เนื้อผ้าไม่หด ไม่ย้วย สีสันคงทนสวยงาม

![image](/blog/technique-choose-fabric-2.jpeg)

## เสื้อสำหรับองค์กร หรือเสื้อยูนิฟอร์มบริษัท

เสื้อสำหรับองค์กรหรือเสื้อยูนิฟอร์มบริษัทนั้น มักต้องการความคงทนของเนื้อผ้า เนื่องจากมีการใช้งานที่ค่อนข้างนาน ใช้งานทุกวัน ซึ่งเนื้อผ้าที่ทางเราแนะนำจะเป็นเนื้อผ้า Dry tech เพราะนอกจากจะโดดเด่นในเรื่องของความคงทนแล้วยังมีความโดดเด่นด้านผิวสัมผัส เนื่องจากสวมใส่สบาย

![image](/blog/technique-choose-fabric-3.jpeg)

## เสื้อสำหรับลูกค้าทำแบรนด์

เสื้อสำหรับลูกค้าที่ผลิตแบรนด์เสื้อเป็นของตัวเอง มักมีความพิถีพิถันในการเลือกเนื้อผ้า สำหรับเนื้อผ้าที่ทางเราแนะนำจะเป็น Supersoff เนื่องจากผิวสัมผัสนุ่มคล้ายกำมะหยี่ ผิวสัมผัสดีที่สุดในกลุ่มเนื้อผ้า Cotton ไม่ขึ้นขน ไม่ยืด ไม่ย้วย ขายต่อง่ายเนื่องจากมีคุณภาพตัวเสื้อเป็นเครื่องรับประกัน

![image](/blog/technique-choose-fabric-4.jpeg)

เป็นยังไงกันบ้างคะกับเนื้อผ้าที่สมศรีเอามาแนะนำ หากลูกค้าสนใจเนื้อผ้าตัวไหนสามารถขอตัวอย่างผ้าจากทางเราได้ฟรี ไม่มีค่าใช้จ่ายค่ะ หากลูกค้ามีคำถามเพิ่มเติมสามารถสอบถามได้ทางไลน์ [@somsritshirt](https://page.line.me/diz8986o?openQrModal=true) (มี@) สมศรียินดีให้บริการคุณค่ะ