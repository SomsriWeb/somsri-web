เมื่อพูดถึงเสื้อยูนิฟอร์มองค์กรในยุค 21st Century แบบนี้แล้ว หลาย ๆ คนคงคิดว่ามันยังมีความจำเป็นอยู่อีกหรือ? สมศรีจึงได้รวบรวมเอาข้อดีต่าง ๆ ของการมีเสื้อยูนิฟอร์มองค์กรมาให้ทุกคนได้ลองอ่านและพิจารณาดูค่ะ

## 1. ส่งเสริมความน่าเชื่อถือขององค์กร

![image](/blog/uniform-advantages-1.jpg)

เสื้อยูนิฟอร์มส่งผลต่อความน่าเชื่อถือขององค์กรที่ว่า เมื่อใส่เสื้อเหมือนกันทุกคน ก็ช่วยส่งเสริมภาพลักษณ์ที่ดูเป็นอันหนึ่งอันเดียวกัน เมื่อบุคคลภายนอกมองเข้ามาก็จะให้ความรู้สึกที่ดูเป็นระเบียบ เป็นทีมเดียวกัน

## 2. ให้ความรู้สึกเป็นทีมเดียวกัน

![image](/blog/uniform-advantages-2.jpg)

แน่นอนว่าในขณะเดียวกัน นอกจากที่บุคคลภายนอกจะมองว่าเป็นทีมเดียวกันแล้ว คนใส่เองก็รู้สึกเช่นเดียวกันด้วย ยกตัวอย่างเช่น เวลาไปเที่ยวละเลกับเพื่อน บางกลุมก็อาจจะมีการนัดสีเสื้อกันใส่ หรือซื้อเสื้อใหม่ที่เป็นแบบเดียวกันเพื่อให้ดูรู้ว่ามาด้วยกัน แล้วรู้สึกดีขึ้นว่า 'เรามาด้วยกันนะ'

## 3. ส่งเสริมความเท่าเทียมในการทำงาน

![image](/blog/uniform-advantages-3.jpg)

การใส่เสื้อยูนิฟอร์มองค์กร ช่วยส่งเสริมความเท่าเทียมในการทำงานได้ส่วนหนึ่งจากการที่ไม่มีการเปรียบเทียบกันว่าเสื้อใครแพงกว่า นอกจากนี้ยังอาจช่วยประหยัดค่าใช้จ่ายของพนักงานในการแต่งตัวมาทำงานด้วย และช่วยลดระยะเวลาการเตรียมตัวมาทำงาน สำหรับคนที่คิดไม่ออกว่าจะแต่งตัวยังไงมาทำงานดี ถ้ามีเสื้อยูนิฟอร์มก็ทำให้ไม่ต้องคิดในจุดนี้ไปเลย

ป.ล. แน่นอนว่าเป็นเพียงการส่งเสริมเท่านั้น แต่ไม่ถือว่าเป็นวิธีการแก้ปัญหาน้า

## 4. มีความคล่องตัวในการทำงาน

![image](/blog/uniform-advantages-4.jpg)

ในการทำงานบางประเภทงานอาจจะต้องคำนึงถึงความเหมาะสมของประเภทเสื้อที่ใช้ด้วย เช่น เสื้อทีมของกีฬา ในแต่ละประเภทก็จะต้องใช้เสื้อที่แตกต่างรูปแบบ และอาจจะต้องใช้ผ้าที่แตกต่างกันไป แต่ถ้าเป็นการทำงานในออฟฟิศ อาจจะเป็นเสื้อโปโลที่ดูสุภาพและเป็นทางการเล็กน้อยในตอนที่ต้องไปสัมมนาหรือพบปะลูกค้า แต่ถ้าทำอยู่ในออฟฟิศอาจจะเป็นเสื้อยืดง่าย ๆ ก็ได้เช่นกัน

ทั้งหมดนี้ก็เป็นข้อดีของเสื้อยูนิฟอร์มองค์กรที่สมศรีได้รวบรวมเอามาให้ได้ลองพิจารณากันดูค่ะหากสนใจทำเสื้อยูนิฟอร์มองค์กรแต่ไม่รู้ว่าจะทำเสื้อแบบไหน สามารถสอบถามเพิ่มเติมได้ที่

Line@ : [@somsritshirt](https://page.line.me/diz8986o?openQrModal=true)

สมศรีมีเสื้อ ยินดีให้บริการค่ะ