**งานปักทรานเฟอร์ เทรนด์ใหม่ของคนทำเสื้อ** คุณลูกค้าหลายท่านคงคุ้นเคยกับ “งานปัก” แบบดั้งเดิมที่เป็นลายไหมปักลงบนผ้าเลยใช่ไหมคะ? วันนี้ทางสมศรีมีเสื้ออยากแนะนำอีกหนึ่งเทคนิคที่กำลังเป็นที่นิยมมากในวงการเสื้อผ้าและงานแฟชั่น คือ **“การปักทรานเฟอร์”** ค่ะ

การปักทรานเฟอร์เป็นเทคนิคที่ตอบโจทย์ในเรื่องของการเก็บรายละเอียดของสีและดีไซน์แบบของคุณลูกค้า เหมาะมากกับ[เสื้อแบรนด์](/why-use-combed-cotton)
 เสื้อองค์กร หรือเสื้อแฟชั่นที่ต้องการคุณภาพสูงค่ะ

## การปักทรานเฟอร์ คืออะไร?

การปักทรานเฟอร์ (Embroidery Transfer) คือ คือเทคนิคที่นำลายปักไปทำลงบนผ้าพื้นสีขาวที่ทำจาก[โพลีเอสเตอร์ ](/what-is-polyester-fabric-used-for)100% ก่อน แล้วค่อย ใช้ [เครื่องรีดความร้อน](/https://ink-spa.com/shop/heat-press/) กดลายปักนี้ลงบนเสื้ออีกครั้ง โดยที่จะต่างจากงานปักธรรมดาที่ ใช้ไหมปักลงบนผ้าโดยตรง ทันที
วิธีปักทรานเฟอร์จะเหมาะกับงานที่ต้องการความคมชัด ลายเล็ก และแบบไล่สีได้

### สรุปขั้นตอนการปักทรานเฟอร์แบบเข้าใจง่าย :

- นำลายปักไปปักลงบนผ้าพื้นสีขาว (polyester 100%)
- ใช้เครื่องรีดความร้อน (Heat Press) รีดลายนี้ไปติดลงบนเสื้อผ้า

![ปักเสื้อ](/blog/2702.jpg)

## ข้อดีของการสกรีนทรานเฟอร์

แม้ว่างานปักทรานเฟอร์จะใช้เวลามากกว่างานปักธรรมดา แต่ก็มีข้อดีเฉพาะตัวที่เหมาะกับงานบางประเภทโดยเฉพาะค่ะ มาดูกันนะคะว่าการปักทรานเฟอร์มีข้อดีอะไรบ้าง

 ### 1. ให้ลายละเอียดงานปักที่ซับซ้อนและคมชัดมาก

งานปักทรานเฟอร์เหมาะกับลายที่มีดีเทลเยอะ เช่น ภาพเหมือน โลโก้ที่มีการไล่เฉด หรือรายละเอียดเส้นเล็กมากๆ ซึ่งการปักธรรมดาอาจทำให้ลายเบี้ยวหรือไม่ครบค่ะ

### 2. พิมพ์ลายปักที่ “ถมสีเต็ม” ได้ โดยไม่ต้องใช้ไหมหลากสี

เทคนิคนี้ช่วยให้ลายที่มีพื้นหลังสีแน่นๆ เช่น พื้นหลังดำ-แดง-น้ำเงิน ทำได้เรียบร้อยและคุมโทนสีได้ตรงเป๊ะ โดยไม่ต้องเปลี่ยนไหมหลายรอบ

 ### 3. ปักลายซ้ำได้แม่นยำ 100%
เนื่องจากเป็นการปักบนผ้าพื้นขาวก่อนแล้วจึงรีดลงเสื้อ การวางตำแหน่งลายจะคงที่ ไม่มีเบี้ยว ทำให้งานออกมาดูโปรเหมือนกันทุกตัวค่ะ เหมาะกับงานที่ต้องการ “มาตรฐานสูง” ในทุกชิ้น  

### 4. รีดลงบนเสื้อผ้าหลากหลายแบบได้

ไม่ว่าจะเป็น[เสื้อยืด](/docs/components/prose)
 เสื้อแจ็คเก็ต หมวก หรือแม้กระทั่งผ้าที่มีพื้นผิวไม่เรียบ ปักทรานเฟอร์สามารถใช้งานได้โดยไม่ต้องกังวลเรื่องเข็มแทงหรือเนื้อผ้าย่น (ยกเว้นผ้าที่ใช้ทำเสื้อกีฬา หรือ Polyester 100% เนื่องจากผ้าชนิดนี้มีความบางและยืดหยุ่นสูงจะสามารถทำให้เกิดการย่นได้ง่ายกว่าผ้าชนิดอื่น
)

### 5. เหมาะงานที่ต้องการคุณภาพและมีรายละเอียดสูง

ถึงแม้การปักทรานเฟอร์จะใช้เวลาในการผลิตแต่ละตัวค่อนข้างมาก
(เพราะขั้นตอนที่เหมือนการทำงาน 2 รอบ คือ ปักปูพื้นผ้า 1 รอบ และรีดทับร้อนสีลงตัวปักสีขาวอีก 1 รอบ)

## สกรีนทรานเฟอร์ต่างจากปักธรรมดายังไง?


| การเปรียบเทียบ           | ปักธรรมดา                                           | ปักทรานเฟอร์                                           |
|---------------------------|-----------------------------------------------------|--------------------------------------------------------|
| **ความคมชัดของลาย**        | ปานกลาง – สูง (ถ้าลายเล็กจะไม่คมชัด)               | สูง – คมชัด ไล่สีได้แม้ลายเล็ก                         |
| **ความหนาของผ้า**         | หนัก – โดยเฉพาะงานใหญ่                             | เบา – ใส่สบายกว่า                                       |
| **ระยะเวลาผลิต**          | เร็วกว่า – เนื่องจากปักรอบเดียว                     | ช้ากว่า – เนื่องจากการทำงาน 2 ขั้นตอน                  |
| **ราคาต่อหน่วย**         | ปานกลาง – สูง ขึ้นอยู่กับขนาดและสีไหมปัก             | สูง                                                     |
| **ความสม่ำเสมอของลาย**     | ปานกลาง – สูง (ขึ้นอยู่กับการวางผ้าตอนลงปัก)         | สูง – ขนาดลายจะเท่ากันทุกตัว                          |


![เสื้อ](/blog/14490743_5451276.jpg)

## เสื้อแบบไหนเหมาะกับงานสกรีนทรานเฟอร์?

ทางสมศรีมีเสื้อขอแนะนำเลยว่าถ้าเสื้อของคุณลูกค้าอยู่ในกลุ่มนี้ งานปักทรานเฟอร์ คือ “คำตอบที่ใช่” แน่นอน !

- **เสื้อแฟนคลับ**

    - ลาย[หน้าศิลปิน](/collection-of-ideas-for-fan-club-shirts)
    หรือกราฟิกขนาดเล็ก ต้องใช้ความคมชัดสูง และต้องทำจำนวนมาก งานปักธรรมดาจะไม่สามารถเก็บรายละเอียดได้คมชัดเท่าแบบปักทรานเฟอร์

- **เสื้อองค์กรคุณภาพพรีเมี่ยม ขนาดเล็กและไล่สี**

    ถ้าคุณลูกค้าต้องการทำลาย[เสื้อพนักงาน ](/company-shirt)เสื้อทีม เสื้อแจกงานสัมมนา ลายเล็กๆ อย่างโลโก้ตรงอก ต้องเนี๊ยบ ปักทรานเฟอร์จะให้ความแม่นยำและดูเป็นมืออาชีพค่ะ  

 - **เสื้อแบรนด์คุณภาพดี ลวดลายเก๋ เท่ ไม่ซ้ำใคร**

    - งานแฟชั่นที่ต้องการความคม เท่ ลายละเอียดเล็ก เก็บความคมชัดทุกจุด งานปักทรานเฟอร์ตอบโจทย์สุดค่ะ!  ไม่ว่าจะทำขายหรือทำเสื้อคอลเลกชันพิเศษก็ได้งานคุณภาพสูงแน่นอน
ถ้าหากคุณลูกค้าท่านใดกำลังมองหาเทคนิคการตกแต่งบนเสื้อที่สวย คมชัด แม้กระทั่งลวดลายที่ต้องการความละเอียด ขนาดเล็ก หรือรูปแบบไล่สี งานปักทรานเฟอร์ คือหนึ่งในเทคนิคที่ทางสมศรีแนะนำมากๆ เลยค่ะ

หากต้องการงานสกรีนเสื้อ หรือรับคำปรึกษา “สมศรีมีเสื้อ” ผู้เชี่ยวชาญรับผลิตและสกรีนเสื้อ [เสื้อโปโล](/polo) ยูนิฟอร์ม เสื้อกีฬา เสื้อองค์กร ปัก สกรีนโลโก้ ตกแต่ง ออกแบบเสื้อได้ตามต้องการ ทำเสื้อทุกรูปแบบทุกประเภทให้คุณได้เลือกสรร เราใส่ใจตั้งแต่ขั้นตอนการออกแบบ เพื่อให้ผลงานออกมาสวยงามตรงใจลูกค้า และเรายังมีเทคนิคการสกรีนที่หลากหลาย
