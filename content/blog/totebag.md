**วันนี้สมศรีมีเสื้อมาพร้อมกับเนื้อผ้าที่คนนิยมนำมาทำกระเป๋าผ้า พร้อมแนะนำความแตกต่างของผ้าแต่ละชนิด เพื่อให้ลูกค้าได้เลือกเนื้อผ้าให้ตรงกับการใช้งานมาฝากกันค่ะ**

วันนี้สมศรีมีเสื้อมาพร้อมกับเนื้อผ้าที่คนนิยมนำมาทำกระเป๋าผ้า พร้อมแนะนำความแตกต่างของผ้าแต่ละชนิด เพื่อให้ลูกค้าได้เลือกเนื้อผ้าให้ตรงกับการใช้งานมาฝากกันค่ะ

## 1. ผ้าแคนวาส (Canvas)
หนึ่งในเนื้อผ้าสุดฮิตที่คนนิยมนำมาทำเป็นกระเป๋าผ้ามากที่สุดคือผ้าแคนวาส เป็นเนื้อผ้า Cotton100% มีลักษณะคล้ายผ้าดิบหรือผ้ากระสอบ มีความถี่ในการทอที่หนา เป็นเนื้อผ้าที่นิยมที่สุดในการทำกระเป๋าผ้า เนื่องจากเป็นเนื้อผ้าหนา แข็งแรงทนทาน สามารถรับน้ำหนักได้มาก เมื่อนำมาทำกระเป๋าทำให้กระเป๋าอยู่ทรงคงรูป สวยงาม จึงทำให้เนื้อผ้าแคนวาสเป็นเนื้อผ้าที่ได้รับความนิยมที่สุดค่ะ

![canvas](/blog/totebag-1.jpeg)

## 2. ผ้าสปันบอนด์ (Spunbond)

ผ้าสปันบอนด์ คือ ผ้าที่ผลิตจากเส้นใยสังเคราะห์ ที่มี Texture คล้ายกระดาษแต่มีความทนทานกว่ากระดาษทั่วไปอย่างมาก มีให้เลือกหลายเฉดสี อีกทั้งยังมีความหนาของเนื้อผ้าให้เลือกอีกหลายเกรด แต่จะไม่สามารถซักทำความสะอาดเหมือนผ้าชนิดอื่น นิยมใช้ทำกระเป๋าผ้าสำหรับทำแจกในงานสัมมนา หรือใช้เป็นบรรจุภัณฑ์แทนถุงพาสติก เป็นอีกหนึ่งเนื้อผ้าที่ได้รับความนิยมเป็นอย่างมาก เนื่องจากมีต้นทุนการผลิตที่ไม่สูงมาก สามารถผลิตได้ทีละจำนวนมาก และเหมาะกับการสั่งทำกระเป๋าผ้าเพื่อนำไปแจกในงาน Event ต่างๆมากที่สุด

![Spunbond](/blog/totebag-2.jpeg)

## 3. ผ้าดิบ

อีกหนึ่งเนื้อผ้าที่ได้รับความนิยม เพราะเนื้อผ้าสวย เนื้อผ้าค่อนข้างหนาทำให้กระเป๋าไม่ขาดง่าย แต่ราคาไม่สูงจนเกินไป แต่มีข้อจำกัดเนื่องจากมีสีให้เลือกเพียงสีเดียวเท่านั้น แต่ลูกค้าสามารถสกรีนลวดลายที่ต้องการบนเนื้อผ้าได้ และสามารถตัดเย็บได้หลากหลาย เช่น กระเป๋าผ้า ซองผ้าดิบใส่ตะเกียบ กระเป๋าผ้าดิบใส่ช้อนส้อม นำผ้าดิบมาผลิตถุงผ้าหูรูด ใส่ของที่ระลึก เป็นต้น

![ผ้าดิบ](/blog/totebag-3.jpeg)

## 4. ผ้าโพลีเอสเตอร์ (Polyester)

ถือว่าเป็นผ้าสังเคราะห์ชนิดหนึ่ง มีความทนทานกว่าเส้นใยธรรมชาติ มีความหยืดหยุ่นสูง ผ้าประเภทนี้จะมีลักษณะผิวแข็ง เมื่อนำมาทำกระเป๋า จะทำให้กระเป๋าผ้ามีทรง ไม่อ่อนยวบเหมือนผ้าดิบหรือผ้าคอตตอนทั่วไป สามารถซักทำความสะอาดได้ง่าย แห้งเร็ว นิยมนำมาทำเป็นกระเป๋าผ้าที่ใช้ในวงการกีฬา

![Polyester](/blog/totebag-4.jpeg)

เป็นยังไงกันบ้างคะกับเนื้อผ้าที่นิยมใช้ทำกระเป๋าผ้าที่สมศรีนำมาฝากกันในวันนี้ แต่ละเนื้อผ้าจะมีคุณสมบัติที่ต่างกัน เหมาะกับลักษณะการใช้งานที่ต่างกัน ทั้งนี้หากลูกค้ามีคำถามที่ต้องการสอบถามเพิ่มเติมสามารถสอบถามเพิ่มเติมได้ที่  Line@ : [@somsritshirt](https://page.line.me/diz8986o?openQrModal=true)
สมศรียินดีให้บริการคุณค่ะ
