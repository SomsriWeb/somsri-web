---
title: เสื้อโปโลคืออะไร? ต่างจากเสื้อยืดยังไง เหมาะกับใคร และนิยมใช้ในงานแบบไหนบ้าง
image: /blog/what-is-a-polo-shirt-header.jpg
---

เสื้อโปโล เป็นเสื้อที่หลายคนคุ้นเคยและพบเห็นอยู่บ่อยครั้ง ไม่ว่าจะในที่ทำงาน ร้านค้า โรงเรียน กิจกรรมอีเวนต์ หรือแม้แต่ในชีวิตประจำวัน เสื้อประเภทนี้ได้กลายมาเป็นสัญลักษณ์ของความสุภาพแบบไม่เป็นทางการเกินไป เป็นทางเลือกที่ผสมผสานระหว่างความเรียบง่ายกับความเป็นมืออาชีพได้อย่างลงตัว

ไม่ว่าจะเป็นผู้ประกอบการที่ต้องการเสื้อทีมให้พนักงานใส่ในร้านอาหาร บริษัทที่ต้องการยูนิฟอร์มองค์กร หรือคนทั่วไปที่อยากได้เสื้อใส่ร่วมกิจกรรม เสื้อโปโลล้วนตอบโจทย์ได้ในหลายมิติ เพราะสามารถออกแบบให้เหมาะกับการใช้งานเฉพาะทางได้ ทั้งเรื่องของเนื้อผ้า สีสัน การพิมพ์ลาย และทรงเสื้อ

## เสื้อโปโลคืออะไร?

[เสื้อโปโล](/polo)  คือเสื้อที่มีลักษณะเด่นคือ คอปก และ กระดุมบริเวณช่วงอก (Placket) โดยทั่วไปมีกระดุมประมาณ 2-3 เม็ด ซึ่งเป็นเอกลักษณ์ที่ทำให้เสื้อโปโลดูมีความเรียบร้อยและแตกต่างจากเสื้อยืดทั่วไป จุดเริ่มต้นของเสื้อโปโลมาจากวงการกีฬาในยุโรป โดยเฉพาะกีฬาชนชั้นสูงอย่างโปโลและเทนนิส ซึ่งนักกีฬาในอดีตต้องการเสื้อผ้าที่ช่วยในการเคลื่อนไหวได้ดีแต่ยังคงความสุภาพ<br>
ต่อมาแบรนด์แฟชั่นอย่าง Lacoste ได้พัฒนาเสื้อโปโลจากชุดเทนนิสให้กลายเป็นไอเท็มแฟชั่นและแพร่หลายไปทั่วโลก ปัจจุบันเสื้อโปโลไม่ได้จำกัดอยู่แค่ในสนามกีฬาอีกต่อไป แต่กลายเป็น
[ยูนิฟอร์มองค์กร](/company-shirt)เสื้อทีม และแฟชั่นสตรีทแวร์ที่หลายแบรนด์ชั้นนำยังคงหยิบมาใช้ต่อเนื่อง

## ทำไมเสื้อโปโลถึงกลายเป็นเสื้อยอดฮิตตลอดกาล

### 1. ความสุภาพที่ไม่แข็งเกินไป

เสื้อโปโลให้ลุคที่ดูเรียบร้อยกว่าการใส่เสื้อยืด แต่ไม่เป็นทางการหรือแข็งเหมือนเสื้อเชิ้ต เหมาะกับคนทำงานในยุคใหม่ที่เน้นความสบายแต่ยังรักษาภาพลักษณ์

### 2. ใส่ง่าย ใช้งานได้หลากหลาย

ไม่ว่าจะไปทำงาน ออกงานพบลูกค้า หรือใส่ในงานชิล ๆ เสื้อโปโลก็ยังดูดีและไม่หลุดธีม ใส่คู่กับกางเกงสแล็คหรือกางเกงยีนส์ก็ได้<br>

### 3. ปรับให้เข้ากับแบรนด์หรือกิจกรรมได้ง่าย

ด้วยดีไซน์ที่เรียบง่าย เสื้อโปโลจึงสามารถเพิ่มรายละเอียดได้หลากหลาย ทั้งปักโลโก้ พิมพ์ลายเฉพาะ ปรับสีให้ตรง CI หรือเลือกเนื้อผ้าให้เหมาะกับการใช้งานเฉพาะทาง

### 4. เหมาะกับทุกเพศทุกวัย

เสื้อโปโลสามารถดีไซน์ทรงผู้ชาย ผู้หญิง หรือแบบยูนิเซ็กซ์ได้ รองรับได้ตั้งแต่วัยรุ่นถึงผู้ใหญ่ ทำให้เหมาะสำหรับเป็นยูนิฟอร์มหรือเสื้อกลุ่ม

## เนื้อผ้าที่นำมาใช้ในการผลิตเป็นเสื้อโปโล?

การเลือกเนื้อผ้ามีผลต่อทั้งรูปลักษณ์ ความรู้สึกขณะสวมใส่ อายุการใช้งาน และความเหมาะสมกับประเภทงาน โดยทั่วไปเนื้อผ้าหลัก ๆ ที่ใช้ผลิตเสื้อโปโลมีดังนี้:<br>

**1. Cotton 100%**
- ให้สัมผัสนุ่ม ระบายอากาศดี
- สวมใส่สบาย เหมาะกับสภาพอากาศร้อนชื้น
- ดูพรีเมียม แต่ยับง่ายและหดตัวได้หลังซัก

**2. TC (Tetron Cotton)**
- ผสมระหว่าง [Polyester](/what-is-polyester-fabric-used-for) กับ 
[Cotton](/what-is-cotton)
- ระบายอากาศได้ดีพอสมควร
- ไม่ยับง่าย คงรูปดี อายุการใช้งานนาน
- เหมาะกับเสื้อองค์กรหรือยูนิฟอร์มที่ใช้ประจำ

**3. TK (Tetron-Knit)**
- ผสม Polyester สูง ทำให้คงรูปดี
- เหมาะกับงานผลิตจำนวนมาก ราคาประหยัด
- เหมาะกับเสื้อแจกในกิจกรรม หรือใช้เพียงช่วงระยะเวลาสั้น

**4. Dry-Tech / Microfiber / Cool Max**
ระบายความร้อนได้เร็ว แห้งไว
เหมาะกับงานกลางแจ้ง กีฬาหรือกิจกรรมที่มีเหงื่อมาก
น้ำหนักเบา ใส่แล้วรู้สึกโปร่งโล่ง

![เสื้อโปโล](/blog/23129092_2022_01_28_16_-min.jpg)

## เสื้อโปโลต่างจากเสื้อยืดยังไง?


| หัวข้อ                     | เสื้อโปโล                                | เสื้อยืด                                                  |
|---------------------------|-------------------------------------------|------------------------------------------------------------|
| **รูปแบบ**                | คอปก มีกระดุม                            | คอกลมหรือคอวี                                              |
| **ภาพลักษณ์**            | สุภาพ เรียบร้อย                          | ลำลอง ชิล                                                  |
| **ความยืดหยุ่นในการใช้งาน** | ใช้ได้ทั้งงานทางการ-กึ่งลำลอง           | ใช้งานทั่วไป ไม่เหมาะกับงานที่ต้องการความเป็นทางการ      |
| **ตัวเลือกเนื้อผ้า**      | หลากหลาย มีแบบดูทางการและกลางแจ้ง        | ส่วนใหญ่เป็น Cotton                                        |
| **การพิมพ์/ปัก**          | รองรับการปักโลโก้/งานพรีเมียม            | เหมาะกับงานพิมพ์สีสันหรือกราฟฟิกแฟชั่น                    |

## เสื้อโปโลเหมาะกับใคร?
- เจ้าของกิจการ/HR: ที่ต้องการยูนิฟอร์มให้พนักงานดูเป็นมืออาชีพ
- นักเรียน/นักศึกษา: ที่มีกิจกรรม ชุมนุม หรือเสื้อประจำรุ่น
- ผู้จัดงานอีเวนต์: ที่ต้องการเสื้อทีมเพื่อความเป็นทีม
- นักกีฬาหรือทีมงานสนาม: ที่ต้องการเสื้อเนื้อผ้าระบายอากาศดี
- คนทั่วไปที่ต้องการลุคเรียบร้อยแต่ไม่เป็นทางการ เช่น ใส่ไปสัมมนา สัมภาษณ์งาน หรือประชุมแบบ casual

## งานแบบไหนที่นิยมใช้เสื้อโปโล?
**1. ยูนิฟอร์มองค์กร**

หลายบริษัทเลือกเสื้อโปโลเป็นเครื่องแบบพนักงาน เพราะสื่อความเป็นทีม ความเรียบร้อย และสามารถออกแบบให้สะท้อนแบรนด์ได้

**2. งานอีเวนต์/กิจกรรมพิเศษ**

เช่น งานวิ่งการกุศล กีฬาสี วันเด็ก [CSR](https://th.wikipedia.org/wiki/%E0%B8%84%E0%B8%A7%E0%B8%B2%E0%B8%A1%E0%B8%A3%E0%B8%B1%E0%B8%9A%E0%B8%9C%E0%B8%B4%E0%B8%94%E0%B8%8A%E0%B8%AD%E0%B8%9A%E0%B8%97%E0%B8%B2%E0%B8%87%E0%B8%AA%E0%B8%B1%E0%B8%87%E0%B8%84%E0%B8%A1%E0%B9%80%E0%B8%8A%E0%B8%B4%E0%B8%87%E0%B8%9A%E0%B8%A3%E0%B8%A3%E0%B8%A9%E0%B8%B1%E0%B8%97)  กิจกรรมส่งเสริมการขาย ซึ่งต้องการเสื้อที่ทั้งดูดีและใช้งานได้ดีในสถานการณ์จริง

**3. เสื้อชมรม/สโมสร/สมาคมต่าง ๆ**

เสื้อโปโลช่วยสร้างภาพลักษณ์ของความเป็นกลุ่ม เป็นทีม และยังดูน่าเชื่อถือในสายตาคนภายนอก

**4. เสื้อแจก/ของพรีเมียม**

เสื้อโปโลที่มีดีไซน์ดี ๆ และเลือกเนื้อผ้าเหมาะสม มักถูกเก็บไว้และใส่ซ้ำ ซึ่งดีกว่าเสื้อแจกธรรมดาที่คนมักทิ้ง<br>

**ถ้าอยากสั่งผลิตเสื้อโปโล ควรเริ่มจากอะไร?**

การผลิตเสื้อโปโลที่ตอบโจทย์ ต้องเริ่มจากการวางแผนอย่างมีระบบ ดังนี้

**1. เลือกเนื้อผ้าที่เหมาะกับการใช้งาน**

- ถ้าใส่กลางแจ้งหรือทำกิจกรรม ให้เลือกผ้า [Dry-Tech](/what-is-dry-tech-fabric-polo-shirt),[ผ้า TK](/what-is-tk-fabric) 
- ถ้าใส่ในออฟฟิศ หรือใช้ในงานหรู ควรเลือก TC หรือ Cotton แท้

**2. เลือกสีตาม CI / ธีมกิจกรรม**

- สีควรสัมพันธ์กับแบรนด์ โลโก้ หรือธีม เช่น ฟ้า-ขาว สำหรับกิจกรรมเด็ก
- หลีกเลี่ยงสีเข้มมากในงานกลางแจ้ง เพราะดูดความร้อน

**3. เลือกเทคนิคปักโลโก้หรือพิมพ์ลาย**

- งานปัก เหมาะกับโลโก้บริษัท ดูหรูและทน
- งานพิมพ์ [(Screen / DTF / Sublimation)](/how-to-choose-screen-printing-techniques)   เหมาะกับลายกราฟิก หรืองานที่ต้องการหลายสี<br>

**4. ระบุไซซ์และทรงที่ต้องการ**

- ควรมีขนาด S-XXL และระบุทรงผู้หญิง/ผู้ชาย หรือแบบฟรีไซซ์
- บางโรงงานมีตารางเทียบไซซ์หรือบริการวัดตัวเพิ่มเติม

![โปโลสีดำ](/blog/2149347541-min.jpg)

## ผลิตเสื้อโปโลกับสมศรีมีเสื้อ ดีอย่างไร?

หากคุณกำลังมองหาโรงงานผลิตเสื้อโปโลที่ไว้ใจได้ “สมศรีมีเสื้อ” คือคำตอบที่ตอบโจทย์ทั้งด้านคุณภาพ ความรวดเร็ว และความคุ้มค่าในทุกขั้นตอน ด้วยประสบการณ์ในการผลิตเสื้อโปโลมากกว่า 10 ปี เราเข้าใจดีว่าลูกค้าแต่ละรายมีความต้องการที่แตกต่างกัน และเราพร้อมพัฒนาเสื้อทุกตัวให้ตรงตามวัตถุประสงค์การใช้งานของคุณ

## จุดเด่นของการผลิตเสื้อโปโลกับเรา

- **มีเนื้อผ้าให้เลือกหลากหลาย**

เรามีทั้งผ้า TK, TC, Cotton 100%, Dry-Tech และผ้านำเข้า รองรับการใช้งานทุกประเภท ไม่ว่าจะเป็นงานกลางแจ้ง งานหรูหรา หรือยูนิฟอร์มใช้งานประจำ

- **เลือกสีได้ตามแบรนด์และกิจกรรม**

เรามีเฉดสีให้เลือกมากกว่า 50 เฉด พร้อมบริการแนะนำโทนสีให้ตรงกับ CI ขององค์กร หรือธีมของงานที่คุณจัด

- **โลโก้สวย คมชัด ด้วยเทคนิคปักและพิมพ์คุณภาพสูง**

ไม่ว่าจะเลือกงาน ปักโลโก้ ที่หรู ดูเป็นมืออาชีพ หรือ พิมพ์ลาย แบบสีสดใส เราใช้เครื่องจักรคุณภาพสูงในการผลิตทุกชิ้น

- **มีไซซ์และทรงให้เลือกครบ**

เราผลิตได้ทั้งทรงผู้หญิง ผู้ชาย และยูนิเซ็กซ์ พร้อมบริการจัดชุดไซซ์ให้เหมาะกับกลุ่มเป้าหมายของคุณ เช่น พนักงานวัยทำงาน กลุ่มวัยรุ่น หรืองานแจกของพรีเมียม

- **มีขั้นต่ำจำนวนไม่เยอะ**

เหมาะสำหรับ [SME](https://www.kasikornbank.com/th/kbiz/article/pages/guide-for-sme-business-and-how-it-works.aspx) ร้านอาหาร ร้านกาแฟ หรือทีมเล็ก ๆ ที่ต้องการเสื้อโปโลคุณภาพดีโดยไม่ต้องสต็อกเยอะ

- **บริการแบบครบวงจร One Stop Service**

ตั้งแต่ให้คำปรึกษาเรื่องดีไซน์ เลือกเนื้อผ้า ไปจนถึงแพ็กจัดส่ง พร้อมบริการ ขึ้นตัวอย่างจริงก่อนผลิตจริง ให้มั่นใจว่าเสื้อทุกตัวตรงตามที่คุณต้องการ
