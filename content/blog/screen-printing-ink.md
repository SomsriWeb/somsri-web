![screen-printing-ink-1](/blog/screen-printing-ink-1.jpg)

การ[สกรีนเสื้อ](screen-t-shirt-service)ให้ได้ผลลัพธ์ที่ต้องการ มีลวดลายสวยงาม สกรีนแน่น สีชัด ซักกี่ครั้งก็ไม่ลอกไม่หลุด ขึ้นอยู่กับชนิดของสีที่ใช้สกรีนเสื้อ ถ้าเลือกใช้ สีสกรีนเสื้อ ที่มีคุณภาพดี เสื้อสกรีนของคุณก็จะมีคุณภาพที่ดีเช่นกัน ถ้าใช้สีสกรีนเสื้อที่มีคุณภาพต่ำก็อาจทำให้เสื้อสกรีนของคุณไม่มีคุณภาพ สกรีนไม่แน่น ซักเพียงไม่กี่ครั้งสีก็ลอก

บางคนอาจเจอปัญหาที่มากกว่านั้น แค่นำเสื้อแช่น้ำสีที่ใช้สกรีนเสื้อก็ลอกหมดแล้ว นี่จึงเป็นเหตุผลที่การเลือกใช้สีสกรีนเสื้อมีความสำคัญเป็นอย่างมากค่ะ

โดยทั่วไปแล้ว โรงงานสกรีนเสื้อแต่ละเจ้าจะใช้สีสกรีนเสื้อที่แตกต่างกัน ขึ้นอยู่กับต้นทุนในการผลิต แต่จะรู้ได้ยังไงว่าโรงงานที่คุณเลือกใช้สีสกรีนเสื้อที่มีคุณภาพจริง ๆ ไม่เกิดปัญหาตามมาล่ะ? บทความนี้เราจะพาคุณมาทำความรู้จักกับสีที่ใช้สกรีนเสื้อว่ามีกี่ชนิด แต่ละชนิดแตกต่างกันอย่างไร ใช้แล้วจะออกมาเป็นลักษณะไหน เรามีคำตอบค่ะ

## สีสกรีนเสื้อ มีแบบไหนบ้าง

โดยทั่วไปแล้ว สีสกรีนเสื้อที่ใช้กันอย่างแพร่หลายในปัจจุบัน แบ่งออกเป็น 2 ชนิดใหญ่ ๆ ด้วยกันค่ะ นั่นคือสีสกรีนเสื้อแบบเชื้อน้ำ และสีสกรีนเสื้อแบบพลาสติกซอล ซึ่งสีทั้งสองชนิดจะมีลักษณะการใช้งานและผลลัพธ์ที่แตกต่างกัน  ขึ้นอยู่กับความต้องการของผู้ผลิตว่าอยากให้เสื้อสกรีนของคุณมีลักษณะแบบไหน เพื่อให้ง่ายต่อการตัดสินใจและตอบโจทย์ความต้องการ เรามาดูกันเลยดีกว่าว่าสีสกรีนเสื้อทั้งสองชนิดมีความโดดเด่นอย่างไรบ้าง

## สีสกรีนเสื้อเชื้อน้ำ

สีสกรีนเสื้อเชื้อน้ำ (water base screen ink) เป็นสีที่ใช้น้ำเป็นตัวหลัก ในการทำละลายระหว่างเนื้อสี (pigment) และแป้งพิมพ์ (print paste) ให้เข้าเป็นเนื้อเดียวกัน โดยที่แป้งพิมพ์จะมีส่วนผสมของสารยึดเกาะ ทำให้สีซึมเข้าเนื้อผ้าได้ง่าย สกรีนอยู่แน่น และติดทนกว่าสีสกรีนเสื้อแบบอื่นนั่นเองค่ะ 

นอกจากนี้สีสกรีนเสื้อประเภทเชื้อน้ำ ยังแบ่งออกเป็นประเภทย่อยตามคุณสมบัติของแป้งพิมพ์ที่นำมาผสมสี ได้อีก 4 ประเภท ดังนี้

### 1. สีสกรีนเสื้อเชื้อน้ำแบบจม

สีสกรีนเสื้อแบบจม เป็นเนื้อสีที่มีความละเอียด เนื้อสีจะมีความโปร่งใสกว่าสีสกรีนเสื้อชนิดอื่น สีสกรีนจมจึงสามารถซึมผ่านเส้นใยผ้าและเป็นเนื้อเดียวเรียบไปกับผ้าที่คุณสกรีน สีที่ได้จะไม่หนาขึ้นมาจากเนื้อผ้า แต่ข้อเสียของสีชนิดนี้คือซักเพียงไม่กี่ครั้งสีก็ซีด และทำใหัสีชนิดนี้ไม่เป็นที่นิยมกันปัจจุบันค่ะ

เพื่อให้การสกรีนเสื้อด้วยสีเชื้อน้ำแบบจมมีประสิทธิภาพ สีของผ้าที่เหมาะกับการสกรีนด้วยสีจมจึงเป็นผ้าสีอ่อน เช่น สีขาว, สีชมพูอ่อน, สีฟ้าอ่อน และสีเหลือง เป็นต้นค่ะ

### 2. สีสกรีนเสื้อเชื้อน้ำแบบลอย

สีสกรีนเสื้อแบบลอย เป็นสีเนื้อสีที่มีความละเอียดน้อยกว่าสีสกรีนเสื้อแบบจม เนื้อสีมีความทึบแสง ทำให้เกาะติดบนเส้นใยผ้า ไม่ซึมเข้าไปในเนื้อผ้าเหมือนสีสกรีนเสื้อแบบจม ลักษณะที่ได้จะมีความหนาขึ้นมาจากเนื้อผ้า ให้ความรู้สึกถึงมีความคมชัดของลวดลายออกมาจากเนื้อผ้า โดยนิยมสกรีนสีแบบลอยเป็นรองพื้นสีขาวบนเสื้อสีเข้มแล้วค่อยสกรีนสีเข้มทับลงไปเพื่อให้สีเด่นชัดขึ้นมาค่ะ แต่ข้อเสียของสีลอยนั่นคือซักไปไม่กี่ครั้งก็ทำให้สีแตก ไม่สวยงามได้ค่ะ จึงเป็นสีอีกหนึ่งชนิดที่ไม่นิยมในปัจจุบัน

### 3. สีสกรีนเสื้อเชื้อน้ำแบบสียาง

สีสกรีนเสื้อแบบยาง เป็นเนื้อสีที่ผสมกับยางเคมี ทำให้สียางมีมีความยืดหยุ่นสูง มีสีทึบแสง ความพิเศษของสียางสกรีนเสื้อนั่นคือความสดของสี และความมันเงา เมื่อสกรีนลงบนผ้าจะเกาะติดอยู่บนเส้นใยผ้า ลักษณะที่ได้จึงมีความหนาขึ้นมาจากผ้า เช่นเดียวกันกับสีสกรีนเสื้อเชื้อน้ำแบบลอยค่ะ ด้วยคุณสมบัติที่มียางเคมีเป็นตัวผสมทำให้สกรีนลงบนเสื้อผ้าทุกสี โดยไม่ต้องรองพื้นด้วยสีขาวก่อนค่ะ

อีกทั้งสีสกรีนเสื้อแบบสียางยังมีราคาที่ไม่สูงมาก สกรีนลงบนผ้าได้หลายแบบ ผลลัพธ์ที่ได้มีความสวยงาม สกรีนคมชัด ทนทานต่อการซักได้ถึง 50-60 ครั้ง สีไม่ซีด ไม่แตก ทำได้หลากหลายเทคนิค สียางสกรีนเสื้อจึงได้รับความนิยมในท้องตลาดปัจจุบันนั่นเองค่ะ

### 4. สีสกรีนเสื้อเชื้อน้ำแบบนูน

สีสกรีนเสื้อแบบนูน เป็นการสกรีนที่เหมาะกับเสื้อที่ต้องการให้สกรีนเด่นชัดออกมาจากผ้า สัมผัสของลวดลายมีความนูนออกมาโดดเด่นเหมือนเป็นสามมิติ โดยในหมึกพิมพ์จะใส่สารที่ทำให้เนื้อสีเกิดการฟูเมื่อนำไปอบผ่านความร้อน ทำให้ผลลัพธ์ออกมามีความพิเศษ และนูนกว่าสีสกรีนเสื้อชนิดอื่น ๆ แต่ยังมีความทนและยึดเกาะกับเสื้อได้เป็นอย่างดีค่ะ

## สีสกรีนเสื้อเชื้อน้ำมัน

สีสกรีนเสื้อเชื้อน้ำมันหรือที่เรียกกันว่า สีสกรีนเสื้อพลาสติซอล (Plastisol screen ink) เป็นสีที่มีส่วนผสมของ PVC (polyvinyl chloride) และ Plasticiser เป็นหลัก ใช้น้ำมันมาเป็นตัวทำละลาย ใช้ความร้อนเป็นตัวแปรในการอบสีให้แห้ง เมื่อสกรีนลงไปบนผ้าจะไม่ซึมเข้าไปในใยผ้า แต่จะเคลือบอยู่บนเส้นใยผ้า ซึ่งความร้อนก็ช่วยสีสกรีนเสื้อพลาสติซอลยึดติดกับเสื้อได้เป็นอย่างดี ซึ่งข้อดีของสีสกรีนเสื้อชนิดนี้คือสามารถสกรีนลงบนเสื้อได้มากกว่าสีสกรีนเสื้อแบบเชื้อน้ำ หน้าบล็อกไม่ตันระหว่างพิมพ์ และสกรีนได้หลากหลายเทคนิคค่ะ แต่ข้อเสียคือขั้นตอนยุ่งยาก ต้องใช้อุปกรณ์หลากหลาย ผู้ทำต้องมีความประณีตอย่างมากในการสกรีน หากสีเปื้อนมือต้องใช้ทินเนอร์ในการล้างค่ะ

ผลลัพธ์ที่ได้จากการสกรีนเสื้อด้วยสีพลาสติซอล สกรีนจะมีความหนาออกมาจากเนื้อผ้า มีสีทึบแสงและเงางามไม่ต่างจากสีสกรีนเสื้อแบบยางค่ะ แต่เนื่องจากสีพลาสติกซอลใช้สารเคมีเป็นองค์ประกอบหลัก ในบางประเทศจึงไม่นิยมใช้ เพราะปัญหาด้านสิ่งแวดล้อมและการนำเข้าประเทศค่ะ

## สีสกรีนสะท้อนแสง

สีสกรีนสะท้อนแสง เป็นสีที่ได้รับความนิยมไม่แพ้กันในปัจจุบัน เป็นแฟชั่นการสกรีนเสื้อที่ตากต่างไปจากเดิม มีความเท่และทันสมัย ด้วยสีสันที่ชัดเจน จัดจ้าน จะเห็นได้ชัดเมื่ออยู่ในที่สว่างหรือเอาไฟส่องเมื่ออยู่ในที่มืด สีที่นิยมใช้ในงานสกรีนสะท้อนแสงจะมีสีเขียว สีชมพู สีส้ม สีเหลือง เป็นต้นค่ะ

โดยงานประเภทสีสกรีนเสื้อแบบสะท้อนแสงนี้ เหมาะกับผ้าที่มีสีเข้มค่ะ เพราะผ้าสีเข้มจะตัดกับสีสกรีนเสื้อสะท้อนแสงได้ดี เพิ่มความโดดเด่นให้ลวดลายสกรีนมีความน่าสนใจมากยิ่งขึ้น แต่ถ้าต้องการสกรีนกับผ้าที่มีสีอ่อนก็ได้เช่นกัน โดยใช้เทคนิคสกรีนแบบยางเพื่อลงเป็นรองพื้นก่อนและสีสกรีนสะท้อนแสงทับลงไปค่ะ

## สีสกรีนเสื้อ ซื้อที่ไหน

![screen-printing-ink-2](/blog/screen-printing-ink-2.jpg)

สีสกรีนเสื้อสามารถหาซื้อได้ตามร้านค้าขายอุปกรณ์เครื่องพิมพ์ทั่วไป รวมถึงร้านเครื่องเขียน และยังสามารถสั่งซื้อกับโรงงานผลิตหรือโรงงานนำเข้าที่จำหน่ายสีสกรีนเสื้อได้โดยตรง ไม่ว่าจะทางออนไลน์หรือซื้อเองหน้าร้านก็สามารถหาซื้อได้ค่ะ 

แต่การสกรีนเสื้อเพื่อให้ได้ผลลัพธ์ที่ดี ลวดลายสวยงาม ยึดเกาะเนื้อผ้าได้นาน ต้องใช้ความละเอียดในการสกรีนและใช้เครื่องมือต่าง ๆ มาช่วย การสกรีนเสื้อเองอาจทำได้ยาก มีความซับซ้อน และไม่สามารถการันตีผลลัพธ์ได้ เราจึงแนะนำให้คุณใช้บริการจาก[โรงงานสกรีนเสื้อ](/)ที่ได้มาตรฐานและตอบโจทย์ความต้องการนั่นเองค่ะ

ที่สมศรีมีเสื้อ เรามีบริการสกรีนเสื้อทุกรูปแบบ ทุกประเภท ใส่ใจรายละเอียดทุกขั้นตอน เพื่อให้คุณมั่นใจว่าเสื้อของคุณจะมีความสวยงาม คงทน มีการสกรีนและสีที่ใช้สกรีนเสื้อหลากหลายรูปแบบให้คุณเลือกสรร รองรับงานผลิตทุกรูปแบบไม่ว่าจะเป็นยูนิฟอร์ม เสื้อกีฬา เสื้อสัมมนา มีรับประกันงานสกรีนและงานปักทุกตัว อยากได้งานดีและมีคุณภาพอย่าลืมคิดถึงสมศรีนะคะ

## เสื้อสีขาว สกรีนสีอะไรสวย

การสกรีนเสื้อสีขาวสามารถใช้สีสกรีนเสื้อได้หลายประเภท ส่วนมากที่นิยมจะเป็นการสกรีนจมที่ซึมเข้าเส้นใยเสื้อ และเรียบเป็นเนื้อเดียวไปกับเสื้อ มีความติดทนในระยะยาวและสีไม่เพี้ยน นอกจากนี้เสื้อสีขาวยังสามารถใช้สีสกรีนเสื้อแบบยาง แบบนูน และสีพลาสติซอล เพื่อเพิ่มลูกเล่นให้เสื้อมีสัมผัสนูนขึ้นมาจากเนื้อผ้า ลวดลายคมชัด และยังคงความติดทนเช่นกันค่ะ 

ถ้าคุณอยากสกรีนเสื้อสีขาวในแบบต่าง ๆ อยากสอบถามเพิ่มเติมเกี่ยวกับการสกรีนเสื้อสีขาว ไม่ว่าจะเรื่องการออกแบบ การใช้สีกรีนเสื้อที่เหมาะสมกับผ้าของคุณ สมศรีมีเสื้อยินดีให้คำปรึกษาค่ะ

## สรุป “สีสกรีนเสื้อ”

![screen-printing-ink-3](/blog/screen-printing-ink-3.jpg)

ถึงแม้ว่าการเลือกใช้สีสกรีนเสื้อจะเป็นปัจจัยหลักในการสกรีนเสื้อ แต่ปัจจัยอื่น ๆ ที่คุณควรคำนึงนั่นคือความละเอียดของลวดลายที่ใช้ และชนิดของผ้าที่คุณต้องการสกรีนว่าเหมาะกับสีแบบไหน เพราะในการสกรีนแต่ละครั้งสามารถสกรีนได้เพียงครั้งเดียว ถ้าเกิดข้อผิดพลาดเสื้อตัวนั้นของคุณก็อาจจะต้องทิ้งไปอย่างน่าเสียดาย และยังเสียเงินเพิ่มขึ้นอีก ดังนั้นเพื่อให้ได้ผลลัพธ์ที่ดี เสื้อสกรีนของคุณออกมาสวยงาม ติดแน่น ใช้ได้นาน คุ้มค่ากับการลงทุน คุณจึงควรศึกษาชนิดของสีสกรีนเสื้อและวิธีสกรีนเสื้อแต่ละแบบ เพื่อให้ผลลัพธ์ออกตอบโจทย์นั่นเองค่ะ

ที่สมศรีมีเสื้อเรามี[บริการสกรีนเสื้อ](screen-t-shirt-service) ทั้งงานปัก งานออกแบบ มีรีวิวจากลูกค้าจริง ให้คุณดูเป็นตัวอย่างก่อนตัดสินใจสกรีนเสื้อกับเรา และยังมีสินค้าพรีเมียมหลากหลายรูปแบบไม่ว่าจะเป็นหน้ากาก กระเป๋าผ้า ผ้ากันเปื้อน และอื่น ๆ ให้คุณเลือกอีกมากมาย พร้อมรับประกันงานสกรีนและงานปักทุกตัวเพื่อให้คุณมั่นใจในบริการของเรา หากสนใจสกรีนเสื้อกับเราหรือมีคำถามเกี่ยวกับการสกรีนเสื้อ สามารถติดต่อเราได้ที่ [LINE : @somsritshirt](https://page.line.me/diz8986o?openQrModal=true) หรือจะติดต่อมาทาง [Facebook : somsritshirt](https://www.facebook.com/somsritshirt) ได้เช่นกันนะคะ

ติดต่อเร่งด่วนได้ทางเบอร์ด้านล่างได้เลยค่ะ สมศรีมีเสื้อยินดีให้คำปรึกษา

02 430 0678

066 112 6521

066 114 1399

063 421 6521