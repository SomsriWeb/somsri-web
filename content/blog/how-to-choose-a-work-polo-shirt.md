---
title: วิธีเลือกเสื้อโปโลทำงาน ให้เหมาะกับองค์กร เลือกยังไงให้ดูดีและเป็นมืออาชีพ
image: /blog/how-to-choose-a-work-polo-shirt-1.jpg
---

เสื้อโปโลทำงาน เป็นเสื้อผ้าที่ได้รับความนิยมอย่างสูง เนื่องจากเสื้อโปโลเป็นรูปแบบเสื้อทางเลือกที่ผสมผสานระหว่างความสุภาพของเสื้อทางการและความสบายของเสื้อลำลองได้อย่างลงตัว ทำให้พนักงานดูเป็นอันหนึ่งอันเดียวกัน เสริมสร้างเอกลักษณ์องค์กร และเหมาะสำหรับหลากหลายโอกาส ตั้งแต่การประชุมไปจนถึงกิจกรรมนอกสถานที่ อีกทั้งเสื้อโปโลยังสวมใส่สบาย ระบายอากาศได้ดี และสามารถนำมาปรับเปลี่ยนลุคให้เข้ากับบุคลิกและสไตล์การทำงานที่หลากหลายได้อีกด้วย\

## ทำไมหลายองค์กรต้องการเสื้อโปโลทำงาน

หลายองค์กรจำนวนมากในปัจจุบัน เลือกใช้เสื้อโปโลเป็นเครื่องแบบบริษัท เพราะ[เสื้อโปโล](/what-is-a-polo-shirt)สามารถสร้างภาพลักษณ์ที่เป็นมืออาชีพและเป็นทีมเดียวกัน ช่วยส่งเสริมแบรนด์และเพิ่มการจดจำให้กับองค์กร เสื้อโปโลนั้นมีความคล่องตัวในการสวมใส่ เหมาะกับหลายอุตสาหกรรมและกิจกรรม ทำให้พนักงานดูเรียบร้อยแต่ยังคงความสบาย นอกจากนี้ยังช่วยลดค่าใช้จ่ายด้านเครื่องแต่งกายของพนักงานและสร้างความเท่าเทียมในองค์กรอีกด้ว ดังนั้น เหตุผลหลักที่องค์กรนิยมใช้เสื้อโปโล มีดังนี้

1. สร้างภาพลักษณ์ความเป็นมืออาชีพและเป็นทีม
   เสื้อโปโลช่วยให้พนักงานดูเรียบร้อย สุภาพ และเป็นหนึ่งเดียวกัน ส่งเสริมภาพลักษณ์ที่ดีแก่ลูกค้าและคู่ค้า

2. ส่งเสริมแบรนด์และเพิ่มการจดจำ
   การสกรีนโลโก้บริษัทบนเสื้อโปโลช่วยให้ลูกค้าจดจำแบรนด์ได้ง่ายขึ้น เปรียบเสมือนป้ายโฆษณาเคลื่อนที่

3. ความสะดวกสบายและความคล่องตัว
   เสื้อโปโลมีความยืดหยุ่น สวมใส่สบาย ไม่เป็นทางการเกินไป แต่ยังคงความเรียบร้อย เหมาะกับการทำงานทุกประเภทและทุกสภาพอากาศ

4. ความหลากหลายในการใช้งา
   เสื้อโปโลสามารถปรับใช้ได้กับหลากหลายอุตสาหกรรม เช่น ร้านอาหาร โรงแรม บริษัทขนส่ง คลังสินค้า โดยเลือกสีสันและเนื้อผ้าให้เหมาะสมกับลักษณะงาน

5. ความคุ้มค่าและลดค่าใช้จ่าย
   การมีเสื้อโปโลเป็นเครื่องแบบช่วยลดค่าใช้จ่ายและเวลาในการเลือกเสื้อผ้าของพนักงานในแต่ละวัน ทำให้พนักงานมีความพร้อมในการทำงานมากขึ้น

6. สร้างความเป็นหนึ่งเดียวและความภาคภูมิใจ
   เสื้อโปโลช่วยสร้างความรู้สึกเป็นอันหนึ่งอันเดียวกันในทีม ทำให้พนักงานรู้สึกผูกพันและภาคภูมิใจในองค์กร

7. ความทนทานและการดูแลรักษาง่าย
   เสื้อโปโลส่วนใหญ่ผลิตจากเนื้อผ้าที่ทนทาน ซักง่าย ไม่ยับง่าย ช่วยรักษาความเรียบร้อยของพนักงานได้ดี

## ข้อดีของเสื้อโปโลทำงาน

### ข้อดีสำหรับองค์กร

1. **ส่งเสริมภาพลักษณ์และแบรนด์**

เสื้อโปโลทำงาน ที่มีโลโก้ช่วยสร้างการรับรู้และความน่าเชื่อถือให้กับองค์กร ช่วยให้ลูกค้าและคู่ค้าจดจำแบรนด์ได้ง่ายขึ้น

2. **สร้างความเป็นทีมและความสามัคคี**

การสวมเสื้อที่เหมือนกันช่วยสร้างความรู้สึกเป็นอันหนึ่งอันเดียวกัน ลดความเหลื่อมล้ำ และส่งเสริมความผูกพันกับองค์กร

3. **เป็นกลยุทธ์การตลาด**

เสื้อโปโลที่พนักงานสวมใส่ทำหน้าที่เหมือนการโฆษณาเคลื่อนที่ ช่วยโปรโมทธุรกิจและสร้างเอกลักษณ์ของแบรนด์\

### ข้อดีสำหรับพนักงาน

1. **ความสบายและการใช้งาน**

เนื้อผ้าของเสื้อโปโลมักจะสวมใส่สบาย ระบายอากาศได้ดี และรองรับการเคลื่อนไหว ทำให้พนักงานรู้สึกเย็นสบายและคล่องตัวตลอดวัน

2. **ความเรียบร้อยและทันสมัย**

เสื้อโปโลเมื่อสวมใส่นั้นจะดูเรียบร้อยกว่าเสื้อยืด แต่ยังคงความสบายและความทันสมัย เหมาะกับการทำงานในหลายสถานการณ์ ตั้งแต่ออฟฟิศจนถึงการพบปะลูกค้า

3. **ความสะดวกสบายในการแต่งตัว**

พนักงานไม่ต้องเสียเวลาคิดว่าจะใส่ชุดไหนในแต่ละวัน เพียงแค่หยิบเสื้อโปโลของบริษัทออกมาก็พร้อมทำงานได้ทันที

4. **ความคุ้มค่า**

เสื้อโปโลมีอายุการใช้งานยาวนาน ทนทาน และดูแลรักษาง่าย ซักและรีดได้สะดวก ช่วยลดค่าใช้จ่ายในการเปลี่ยน[ชุดยูนิฟอร์ม](/uniform-design-trends)บ่อย ๆ

5. **เหมาะกับสภาพอากาศประเทศไทย**

เนื้อผ้าที่ระบายอากาศได้ดีช่วยให้รู้สึกเย็นสบายแม้ในอากาศที่ร้อนอบอ้าวของประเทศไทย อีกทั้งเสื้อโปโลยังสามารถใช้งานยาวนานและดูแลรักษาง่า, และเหมาะกับสภาพอากาศเมืองไทยที่ร้อนชื้น

![เสื้อโปโลทำงาน สามารถสร้างภาพลักษณ์ที่เป็นมืออาชีพและเป็นทีมเดียวกัน ช่วยส่งเสริมแบรนด์และเพิ่มการจดจำให้กับองค์กร เสื้อโปโลนั้นมีความคล่องตัวในการสวมใส่](/blog/how-to-choose-a-work-polo-shirt-2.jpg)

## แบบเสื้อโปโลทำงาน ที่นิยมใส่ในองค์กร

ด้วยความที่สมศรีมีเสื้อได้มีโอกาสผลิตเสื้อโปโลทำงาน ให้กับองค์กรชั้นนำทั่วประเทศมาอย่างมากมาย วันนี้ทางเราจะมาแนะนำดีไซน์เสื้อที่หลาย ๆ องค์นิยมอย่างมากในปัจจุบัน
แบบเสื้อโปโลทำงานที่นิยมในองค์กรคือ เสื้อโปโลคอปกแบบเรียบสีพื้น หรือ ทูโทน ที่เน้นดีไซน์มินิมอล สวมใส่สบายจากเนื้อผ้าที่ระบายอากาศดี เช่น [TC Lacost](/what-is-tc-fabric-what-type-of-fabric) หรือ [Dry-Tech](/what-is-dry-tech-fabric-polo-shirt) และมีการปักหรือพิมพ์โลโก้แบรนด์ที่คมชัด นอกจากนี้ ยังมีแบบ เสื้อโปโลคอจีน ที่ให้ลุคทันสมัยอีกด้วย

### ดีไซน์ยอดนิยม

- เสื้อโปโลคอปกแบบเรียบ (Classic Collar Polo)

เป็นแบบพื้นฐานที่เรียบร้อย ดูเป็นทางการ เหมาะกับทุกองค์กร

- เสื้อโปโลสีทูโทน (Two-Tone Polo)

ใช้สีตัดกันที่ปกคอเสื้อและปลายแขน เพื่อเพิ่มลูกเล่นและความมีสไตล์

- เสื้อโปโลคอจีน (Mandarin Collar Polo)

เป็นดีไซน์สมัยใหม่ที่ตัดปกคอเสื้อให้สั้นลง ให้ลุคทันสมัยและไม่ซ้ำใคร

- เสื้อโปโลสีพื้น (Premium Plain Polo)

เน้นสีเรียบหรู โทนสีที่นิยมคือสีโมโนโครม (เช่น สีดำ สีน้ำเงินเข้ม) หรือสีพาสเทลที่ช่วยเพิ่มความสดใสและความทันสมัย

- เสื้อโปโลปักหรือพิมพ์ลาย

นิยมปักโลโก้แบรนด์ หรือพิมพ์ลวดลายที่คมชัดและทนทาน เพื่อสะท้อนภาพลักษณ์องค์กร

## วิธีเลือกเสื้อโปโลทำงานให้เหมาะกับองค์กร

### เลือกจากประเภทเนื้อผ้า

1. **เนื้อผ้า Cotton ผสม Polyester**

- Endurance Plus 22% Cotton, 78% Polyester
- TC Lacoste 35% Cotton, 65% Polyester
- Dry-Tech 201 57% cotton, 43% polyester
- Dry-Tech 401 63% cotton, 37% polyester

2. **เนื้อผ้า Polyester 100%**

- Micro Sport
- Juti Micro

### เลือกจากดีไซน์และฟังก์ชัน

1. **กลางแจ้ง/เหงื่อเยอะ**

- Micro Sport โปร่งที่สุด แห้งไว เหมาะกิจกรรมภาคสนาม
- Endurance Plus สีสด คงรูป ไม่ต้องรีด เหมาะทีมหน้าแบรนด์กลางแจ้ง

2. **กลางแจ้ง + พบลูกค้า**

- Dry-Tech 201/401 ฟีลฝ้ายแต่ระบายดี แห้งไว เสื้อทรงสวย

3. **ในอาคาร หน้าร้าน**

- Juti Micro ผิวเรียบ สีสด ดูแลง่าย ไม่ต้องรีดบ่อย

4. **เอนกประสงค์ สุภาพทางการ**

- TC Lacoste สมดุลสบาย คงรูป ปักโลโก้คม ดูเป็นมืออาชีพ

### เลือกสีให้สอดคล้องกับแบรนด์

การเลือกสีเสื้อให้สอดคล้องกับแบรนด์หรือสีปนะจำองค์กร เป็นสิ่งสำคัญที่จะทำให้ทั้งทีมงานและองค์กรดูเป็นหนึ่งเดียว จำง่าย เชื่อถือได้ รวมถึงภาพลักษณ์ที่ดูมืออาชีพ อีกทั้งยังสามารถประหยัดงบประมาณในระยะยาว เนื่องจากการมี สีมาตรฐานเดียวกัน ทำซ้ำได้ ไม่ต้อง “รีบรีฟสี” ทุกล็อตเมื่อคุณลูกค้าต้องการสั่งผลิต

### เลือกวิธีใส่โลโก้

| เนื้อผ้า       | แนะนำที่สุด                               | หลีกเลี่ยง                         |
| -------------- | ----------------------------------------- | ---------------------------------- |
| Dry-Tech 201   | ปักธรรมดา / ปักทรานเฟอร์                  | Sublimation (โพลีไม่พอ สีไม่ติดคม) |
| Dry-Feel 401   | ปักธรรมดา / ปักทรานเฟอร์ / สกรีนทุกรูปแบบ | Sublimation                        |
| Endurance Plus | Sublimation / ปักธรรมดา / ปักทรานเฟอร์    | –                                  |
| TC Lacoste     | ปักธรรมดา / ปักทรานเฟอร์                  | Sublimation                        |
| Juti Micro     | Sublimation / ปักธรรมดา / ปักทรานเฟอร์    | –                                  |
| Micro Sport    | Sublimation / สกรีนทุกรูปแบบ              | สกรีนทึบแผ่นใหญ่                   |

### พิจารณางบประมาณและจำนวนสั่ง

การกำหนดงบประมาณในการสั่งซื้อเสื้อโปโลทำงาน ของคุณลูกค้า จะทำให้ทางสมศรีช่วยแนะนำและผลิตเสื้อโปโลทำงานให้ตรงความต้องการและคุมอยู่ในงบประมาณ ได้จริง ทางสมศรีจึงรวบรวมตัวอย่างข้อมูลเพื่อให้ง่ายต่อการสั่งซื้อของคุณลูกค้า ดังนี้

1.จำนวนการสั่งผลิตเสื้อโปโลทำงานมีผลต่อราคาต่อชิ้น

- เนื่องจากการขึ้นบล็อคสกรีนหรือบล็อคปักจะถูกเฉลี่ยเมื่อสั่งมากขึ้น โดยทั่วไปช่วงราคา

  2.เลือกผ้าให้ตรงงานใช้งานและงบประมาณ

- งบประหยัด: [TK Micro](/what-is-tk-fabric) / [Micro Sport](/what-is-a-micro-cloth)
- คุ้มค่าองค์กร/สุภาพ: TC Lacoste
- ภาพลักษณ์สีสด/ดูแลง่าย/งานพรีเมียม: Endurance Plus / drytech/ dryfeel

  3.เทคนิคโลโก้ให้ตรงตามงบประมาณ

- ล็อตเล็ก/หลายสี → [DTF](/what-is-dtg-vs-dtf)/[Transfer](/what-is-transfer-printing) (ตั้งงานเร็ว)
- งานสุภาพทุกวัน → ปักมาตรฐาน
- ลายเยอะ/ไล่สีบนโพลีสูง → [Sublimation](/t-shirt-screen-printing-sublimation) (เบา ไม่อับ)

### ทดลองตัวอย่างก่อนสั่งจริง

ทางสมศรีมีเสื้อมีบริการในการขึ้นตัวอย่างฟรี 1 ตัว แก้ไขตัวอย่างได้ 2 ครั้งแบบไม่มีค่าใช้จ่าย ในกรณีที่ทางคุณลูกค้ามีการสั่งผลิตออเดอร์กับทางเรา การขึ้นตัวอย่างนี้จะทำให้คุณลูกค้าเห็นงานเสื้อตัวอย่างจริงแบบเต็มตัว เพื่อให้การผลิตงานออเดอร์จริงเป็นไปตามที่คุณลูกค้าอนุมัติตามสินค้างานตัวอย่างเสื้อโปโลทำงาน ทั้งนี้ทางเรายังมีทีมแอดมินที่จะช่วยให้คำปรึกษา คำแนะนำพูดคุยกับทางคุณลูกค้า ในการผลิตเสื้อโปโลทำงานอย่างเชี่ยวชาญอีกด้วย

![เสื้อโปโลทำงาน ที่มีโลโก้ช่วยสร้างการรับรู้และความน่าเชื่อถือให้กับองค์กร ช่วยให้ลูกค้าและคู่ค้าจดจำแบรนด์ได้ง่ายขึ้น](/blog/how-to-choose-a-work-polo-shirt-3.jpg)

## เคล็ดลับการดูแลเสื้อ

เพื่อยืดอายุการใช้งาน เสื้อโปโลทำงานได้ง่าย ๆ เพียงปรับวิธีซัก ตาก เก็บให้เหมาะกับชนิดผ้า ทางสมศรีจึงรวบรวมเทคนิคที่ทำได้จริง เพื่อให้เสื้อยังอยู่ทรง สีไม่ซีด คอไม่ย้วย และยัง ใส่ได้สบายตลอดวัน

1. **วิธีซักเสื้อโปโลทำงาน (ทำตามนี้เห็นผลดีที่สุด)**

- แยกซักสีเข้ม–อ่อน และกลับด้านเสื้อก่อนซัก ลดการสีถลอก/เป็นขุย
- เลือกน้ำ อุณหภูมิ 30–40°C กับรอบปั่นปานกลาง หลีกเลี่ยงปั่นแรง
- ใช้[น้ำยาซักผ้าอ่อน ๆ](https://thaidetergent.com/รายละเอียดบทความ/5-คุณสมบัติที่น้ำยาซักผ้าที่ดีควรมี--คู่มือเลือกน้ำยาซักผ้าอย่างชาญฉลาด); หลีกเลี่ยงน้ำยาปรับผ้านุ่ม สำหรับผ้าแนว Dry-Tech/TK/Endurance (จะลดการระบายเหงื่อ)
- ห้ามใช้[น้ำยาฟอกขาว](https://home.kapook.com/view143584.html)กับเสื้อสี/โลโก้พิมพ์
- ซิป–กระดุม–ป้ายติดต่าง ๆ ควรปิดก่อนซัก เพื่อลดการเกี่ยว

2. **วิธีตาก อบ รีด ให้เสื้อโปโลทำงานอยู่ทรง คงรูปและไม่ย้วย**

- จัดทรงคอปก ก่อนตาก แขวนบนไม้แขวนไหล่กว้าง ๆ
- ตากในที่ร่มอากาศถ่ายเท ดีที่สุด เพราะถ้าแดดแรงทำให้สีซีดและผ้าแข็ง
- ถ้าจำเป็นต้องอบ เลือกโหมด ลมอุ่น/อุณหภูมิต่ำ
- รีดด้านในของเสื้อ อุณหภูมิ ต่ำ–ปานกลาง เนื่องจากถ้าเป็นผ้าที่มี [Polyester](/what-is-polyester-fabric-used-for) ผ้าจะไม่สามารถทนได้กับความร้อนสูง
- เมื่อเสร็จแล้ว พับเก็บหรือแขวน โดยไม่เบียดแน่น ลดรอยพับถาวร

3. **การแก้คราบต่าง ๆ บนเสื้อโปโลทำงาน**

- คราบเหงื่อ/วงเหลือง: แช่น้ำผสมผงซักฟอกเล็กน้อย 15–30 นาที แล้วซักตามปกติ
- คราบน้ำมัน/อาหาร: โรยแป้ง/ผงซักฟอกนิดหน่อยบนจุดคราบ นวดเบา ๆ ก่อนซัก
- คราบกาแฟ/ชา: ซับด้วยผ้าชุบน้ำเย็นทันที แล้วซักด้วยน้ำยาซักผ้า
- คราบปากกา: แต้มแอลกอฮอล์อ่อน ๆ บนไม้สำลีกดเบา ๆ จากด้านในผ้า (ทดสอบจุดซ่อนก่อน)

## ผลิตเสื้อกับ “สมศรีมีเสื้อ” ดียังไง ?

สมศรีมีเสื้อมีประสบการณ์ในการผลิตเสื้อโปโลทำงานมามากกว่า 10 ปี ทางเราจึงมีความเชี่ยวชาญในการผลิตเสื้อโปโลทำงานหรือ[เสื้อยูนิฟอร์ม](/uniform-design-trends)ให้กับลูกค้ามากมายทั้งในและนอกประเทศ อีกทั้งยังมีลูกค้าอีกมากมายที่ไว้ใจให้ทางสมศรีผลิตเสื้อโปโลทำงานเป็นประจำอย่างต่อเนื่อง และทางลูกค้ามีการบอกต่อถึงคุณภาพงาน การบริการที่ทางสมศรีได้มอบให้กับทางคุณลูกค้าทุกท่านอย่างเสมอมา

ดังนั้นคุณลูกค้าที่สนใจผลิตเสื้อโปโลทำงานสามารถทักเข้ามาสอบถามหรือปรึกษาเรื่องการผลิตเสื้อได้ฟรี ไม่มีค่าใช้จ่าย และทางสมศรีพร้อมที่จะมอบคำแนะนำให้กับคุณลูกค้าทุกท่านอย่างดีที่สุดเสมอค่ะ
