ถ้าคุณลูกค้ากำลังมองหาผ้าคุณภาพดีสำหรับผลิตเสื้อยืด ชุดยูนิฟอร์ม หรือเสื้อกีฬา ต้องรู้จัก “ผ้า TC” หนึ่งในผ้ายอดนิยมที่โรงงานเสื้อสมศรีเลือกใช้ ผลิตภัณฑ์คุณภาพ ราคาคุ้ม พร้อมบริการครบจบในที่เดียว

เมื่อเริ่มต้นธุรกิจเสื้อผ้า ไม่ว่าจะเป็นเสื้อแบรนด์ เสื้อยูนิฟอร์ม หรือเสื้อทีม การเลือกผ้าถือเป็นหัวใจสำคัญ เพราะแต่ละชนิดมีคุณสมบัติที่แตกต่างกัน ทั้งในแง่ของความนุ่มสบาย การระบายอากาศ และอายุการใช้งาน หนึ่งในผ้าที่ได้รับความนิยมอย่างมากคือ **“ผ้า tc“**

**ผ้า TC คืออะไร?**

ผ้า tc (Tetron Cotton) คือผ้าที่ผสมระหว่างเส้นใยโพลีเอสเตอร์ (Tetron หรือ Polyester) กับ[เส้นใยฝ้าย (Cotton)](https://th.wikipedia.org/wiki/ผ้าฝ้าย) โดยสัดส่วนทั่วไปจะอยู่ที่ 65% โพลีเอสเตอร์ + 35% คอตตอน ทำให้ได้ผ้าที่มีความสมดุลทั้งด้านความนุ่ม ความทนทาน และความเรียบเนียน

**คุณสมบัติของผ้า TC**

- นุ่มใกล้เคียงผ้าฝ้าย แต่ยังคงโครงสร้างได้ดี
- เรียบ ไม่ยับง่าย ไม่ต้องรีดทุกครั้งหลังซัก
- ทนทานต่อการซัก และไม่เสียรูปง่าย
- สีติดทนนาน เหมาะสำหรับเสื้อที่ต้อง[สกรีนลาย](/blog/what-is-screen-printed-shirts)
- ระบายอากาศปานกลาง เย็นกว่าผ้า TK แต่ร้อนกว่าฝ้ายแท้
- ราคาคุ้มค่า เมื่อเทียบกับผ้าคอตตอน 100%

**ผ้า TC และผ้า TK แตกต่างกันอย่างไร?**

หลายคนอาจสับสนระหว่างผ้า TC และ[ผ้า TK](/blog/what-is-tk-fabric) เพราะชื่อคล้ายกันและนิยมใช้ในงานผลิตเสื้อเหมือนกัน แต่จริง ๆ แล้วทั้งสองชนิดมีความแตกต่างกันชัดเจน :

ผ้า tc ทำจากโพลีเอสเตอร์ผสมกับ[คอตตอน](/blog/what-is-cotton) จึงให้ผิวสัมผัสที่นุ่มกว่า TK ระบายอากาศได้ดีกว่า และมีคุณภาพสูงกว่า จึงมักถูกเลือกใช้ในเสื้อที่ต้องการความพรีเมียมมากขึ้น เช่น เสื้อแบรนด์ [เสื้อยูนิฟอร์มบริษัท](/company-shirt) หรือเสื้อแฟชั่น

ผ้า tk ทำจาก[เส้นใยโพลีเอสเตอร์](/blog/what-is-polyester-fabric-used-for) 100% ราคาประหยัด แต่ผิวสัมผัสจะลื่น แข็งกว่า ระบายอากาศได้น้อยกว่า TC นิยมใช้กับเสื้อกิจกรรม เสื้อแจก หรือเสื้อที่ผลิตจำนวนมากและเน้นลดต้นทุน

ถ้าอยากได้เสื้อที่ไม่แข็งกระด้างจนเกินไปแต่ยังคุมงบได้อยู่ ผ้า TC คือคำตอบที่ลงตัว

![image](/blog/what-is-tc-fabric-what-type-of-fabric-1.jpg)

**ผ้า tc มีกี่แบบ?**

ผ้า TC สามารถแบ่งตามลักษณะการถักทอและผิวสัมผัสได้หลายแบบ เช่น:

- **TC 20, TC 32, TC 40:** คือเบอร์ด้าย ยิ่งตัวเลขมากเนื้อผ้ายิ่งบาง เนื้อละเอียด เช่น TC 32 นิยมใช้ทำเสื้อยืดทั่วไป
- **TC Comp (TC Compact):** เนื้อผ้าละเอียดมากขึ้น ผิวแน่น เรียบ
- **TC Interlock:** ผ้ายืดสองหน้า หนานุ่ม ใส่สบาย

**ข้อดี-ข้อเสียของผ้า TC**

**ข้อดี :**

- เนื้อผ้านุ่ม ลื่น ใส่สบาย
- ไม่ยับง่าย ไม่ต้องรีดบ่อย
- สีไม่ซีดง่าย
- อายุการใช้งานยาวนาน
- คุ้มค่าราคา

**ข้อเสีย :**

- ระบายอากาศได้ไม่ดีเท่าผ้าฝ้าย 100%
- เหมาะกับอากาศทั่วไปมากกว่าอากาศร้อนจัด

**ผ้า TC เหมาะกับการใช้งานแบบไหน?**

ผ้า tc ถูกนำไปใช้ผลิตสิ่งทอหลากหลายประเภท เพราะมีความยืดหยุ่นและคุณภาพดี เช่น:

- ชุดยูนิฟอร์มพนักงาน เสื้อบริษัท
- เสื้อยืดแฟชั่น เสื้อแบรนด์ต่าง ๆ
- เสื้อกีฬา (เน้นดีไซน์ + ระบายอากาศระดับกลาง)
- ชุดลำลองใส่เที่ยว ใส่อยู่บ้าน
- เครื่องนอน เช่น ปลอกหมอน ผ้าปู
- ผ้าม่าน ผ้าคลุมเฟอร์นิเจอร์
- [กระเป๋าผ้า](/fabric-bag) กระเป๋าแคนวาส

![image](/blog/what-is-tc-fabric-what-type-of-fabric-2.jpg)

**ทำไมต้องผลิตเสื้อกับ “สมศรีมีเสื้อ”**

สมศรีมีเสื้อเป็นโรงงาน[ผลิตเสื้อยืด](/blog/reasons-why-t-shirts-are-always-popular) , [เสื้อยูนิฟอร์ม](/company-shirt) , [เสื้อแบรนด์](/blog/how-to-start-your-own-tshirt-business)ครบวงจร ที่คัดเลือกผ้าคุณภาพทุกม้วนก่อนนำมาใช้งาน โดยเฉพาะผ้า ธฉ ที่เรามีให้เลือกหลายเกรด หลายเนื้อ ทั้งยังให้คำแนะนำด้านการเลือกผ้าและออกแบบฟรีโดยทีมงานมืออาชีพ

- เลือกสีผ้าได้มากมากตามคุณต้องการ
- ผลิตโดยทีมงานมืออาชีพ ประสบการณ์มากกว่า 10 ปี
- ราคาโรงงานตรง ไม่ผ่านคนกลาง
- ตรวจ QC ทุกชิ้นก่อนจัดส่ง

หากคุณลูกค้ากำลังมองหาผ้า TC ที่คุณภาพดี และการผลิตที่ไว้ใจได้ [“สมศรีมีเสื้อ“](/) พร้อมให้บริการแบบครบจบในที่เดียว

ติดต่อสอบถามเพิ่มเติม หรือขอตัวอย่างผ้าได้ฟรี!